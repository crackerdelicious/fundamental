<!DOCTYPE html>
<html lang="th">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="keywords" content="ความรู้พื้นฐาน,การเงิน,การลงทุน">
    <meta name="viewport" content="width=device-width, initial-scale=1.0">
    <title>ตราสารหนี้ที่มีความเสี่ยงสูงและ/หรือมีความซับซ้อน</title>
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link rel="stylesheet" href="https://cdn.jsdelivr.net/npm/katex@0.16.11/dist/katex.min.css" integrity="sha384-nB0miv6/jRmo5UMMR1wu3Gz6NLsoTkbqJghGIsx//Rlm+ZU03BU6SQNC66uf4l5+" crossorigin="anonymous">
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script>
    <script defer src="https://cdn.jsdelivr.net/npm/katex@0.16.11/dist/katex.min.js" integrity="sha384-7zkQWkzuo3B5mTepMUcHkMB5jZaolc2xDwL6VFqjFALcbeS9Ggm/Yr2r3Dy4lfFg" crossorigin="anonymous"></script>
    <script defer src="https://cdn.jsdelivr.net/npm/katex@0.16.11/dist/contrib/auto-render.min.js" integrity="sha384-43gviWU0YVjaDtb/GhzOouOXtZMP/7XUzwPTstBeZFe/+rCMvRwr4yROQP43s0Xk" crossorigin="anonymous" onload="renderMathInElement(document.body);"></script>
    <link rel="stylesheet" href="https://fonts.googleapis.com/css2?family=Itim">
    <link rel="stylesheet" href="../../src/css/style.css">
</head>

<body>
    <nav class="navbar bg-body-tertiary fixed-top">
        <div class="container">
            <a class="navbar-brand" href="index.html">ตราสารหนี้ที่มีความเสี่ยงสูงและ/หรือมีความซับซ้อน</a>
            <button class="navbar-toggler border-0" type="button" data-bs-toggle="offcanvas" data-bs-target="#offcanvasNavbar"
                aria-controls="offcanvasNavbar" aria-label="Toggle navigation">
                <span class="navbar-toggler-icon"></span>
            </button>
            <div class="offcanvas offcanvas-end" tabindex="-1" id="offcanvasNavbar"
                aria-labelledby="offcanvasNavbarLabel">
                <div class="offcanvas-header">
                    <h5 class="offcanvas-title" id="offcanvasNavbarLabel">สารบัญ</h5>
                    <button type="button" class="btn-close" data-bs-dismiss="offcanvas" aria-label="Close"></button>
                </div>
                <div class="offcanvas-body">
                    <ol class="list-group list-group-numbered list-group-flush">
                        <li class="list-group-item">
                            <a href="#section1" class="text-decoration-none text-danger">แนวทางการให้คำแนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อน</a>
                            <ul>
                                <li><a href="#section1-1" class="text-decoration-none text-danger">ขอบเขตการให้บริการลูกค้าที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน</a></li>
                                <li><a href="#section1-2" class="text-decoration-none text-danger">แนวทางการให้คำแนะนำการลงทุนในผลิตภัณฑ์ที่มีความเสี่ยงสูงและ/หรือมีความซับซ้อน</a></li>
                                <li><a href="#section1-3" class="text-decoration-none text-danger">ช่องทางการลงทุนและแหล่งข้อมูลที่เกี่ยวข้อง</a></li>
                            </ul>
                        </li>
                        <li class="list-group-item">
                            <a href="#section2" class="text-decoration-none text-danger">ตัวอย่างการให้คำแนะนำการลงทุนในตราสารหนี้ที่มีความเสี่ยงสูงและ/หรือมีความซับซ้อน</a>
                            <ul>
                                <li><a href="#section2-1" class="text-decoration-none text-danger">ตัวอย่างการให้คำแนะนำการลงทุนในกองทุนรวมที่มีความเสี่ยงสูงและ/หรือมีความซับซ้อน</a></li>
                                <li><a href="#section2-2" class="text-decoration-none text-danger">ตัวอย่างการให้คำแนะนำการลงทุนในกองทุนรวมที่มีความเสี่ยงสูงและ/หรือมีความซับซ้อน</a></li>
                            </ul>
                        </li>
                    </ol>
                </div>
            </div>
        </div>
    </nav>
    <div class="container">
        <div class="row justify-content-center my-5">
            <h1 class="text-danger">การให้คำแนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อน</h1>
            <p><span class="ps-5">ในการให้คำแนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อนกับผู้ลงทุนนั้น ผู้แนะนำการลงทุนที่สามารถให้บริการแนะนำการลงทุนในผลิตภัณฑ์ประเภทนี้ได้นั้น จำเป็นต้องมีความรู้และความเข้าใจในลักษณะ รูปแบบผลตอบแทน และความเสี่ยงของแต่ละผลิตภัณฑ์ ทั้งนี้ เพื่อให้ลูกค้าได้รับประโยชน์จากการใช้บริการการให้คำแนะนำการลงทุนนั้นมากที่สุด นอกจากนี้ ผู้ให้คำแนะนำการลงทุนยังจำเป็นต้องทราบถึงแนวทางและกระบวนการให้คำแนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อนแต่ละประเภทอีกด้วย ทั้งนี้ เพื่อให้การปฏิบัติหน้าที่การให้คำแนะนำการลงทุนเป็นไปตามประกาศของสำนักงานคณะกรรมการ ก.ล.ต. ซึ่งเนื้อหาในบทนี้จะอธิบายถึงขอบเขตการให้บริการลูกค้าที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน กระบวนการในการให้คำแนะนำการลงทุน ช่องทางและแหล่งข้อมูลประกอบการตัดสินใจลงทุน รวมถึง ได้เรียนรู้กรณีศึกษาการปฏิบัติหน้าที่ให้คำแนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อนอีกด้วย ทั้งนี้ เพื่อให้เป็นแนวคิดและหลักการในการปฏิบัติหน้าที่การให้คำแนะนำการลงทุนได้อย่างเหมาะสมต่อไป</span></p>
            <div id="section1">
                <h2 class="text-danger">แนวทางการให้คำแนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อน</h2>
                <div id="section1-1">
                    <h3 class="text-danger">ขอบเขตการให้บริการลูกค้าที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน</h3>
                    <p><span class="ps-5">ในการให้บริการลูกค้าที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน ผู้แนะนำการลงทุนต้องปฏิบัติตามหลักเกณฑ์ในรายละเอียดที่กำหนดไว้เพิ่มเติม นอกเหนือจากการปฏิบัติต่อลูกค้าตามปกติ เพื่อให้ลูกค้าได้รับข้อมูลผลิตภัณฑ์ที่ครบถ้วน และไม่ทำให้สำคัญผิด สามารถตัดสินใจลงทุนสอดคล้องกับเป้าหมายการลงทุนและศักยภาพในการรับความเสี่ยงของลูกค้าแต่ละราย</span></p>
                    <p><span class="ps-5">ทั้งนี้ ผลิตภัณฑ์ในตลาดทุนที่มีลักษณะอย่างใดอย่างหนึ่งดังต่อไปนี้ เข้าข่ายผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน</span></p>
                    <p class="ps-5">(1) หน่วยลงทุนที่มีความเสี่ยงสูงและ/หรือมีความซับซ้อน ได้แก่ หน่วยลงทุนดังนี้</span></p>
                    <ul class="list-unstyled ps-5">
                        <li class="ps-5">(ก) หน่วยลงทุนของกองทุนรวมที่เสนอขายต่อผู้ลงทุนสถาบันหรือผู้ลงทุนรายใหญ่พิเศษตามประกาศคณะกรรมการกำกับตลาดทุนว่าด้วยหลักเกณฑ์ เงื่อนไข และวิธีการจัดตั้งและจัดการของกองทุนรวมเพื่อผู้ลงทุนสถาบันหรือผู้ลงทุนรายใหญ่พิเศษ</li>
                        <li class="ps-5">(ข) หน่วยลงทุนของกองทุนรวมที่มีการลงทุนแบบซับซ้อนตามประกาศสำนักงานคณะกรรมการ ก.ล.ต. ว่าด้วยหลักเกณฑ์เพิ่มเติมในกรณีที่กองทุนลงทุนในสัญญาซื้อขายล่วงหน้า และตราสารที่มีสัญญาซื้อขายล่วงหน้าแฝง</li>
                        <li class="ps-5">(ค) หน่วยลงทุนของกองทุนรวมที่จ่ายผลตอบแทนให้แก่ผู้ถือหน่วยลงทุน โดยวิธีการคำนวณผลประโยชน์ตอบแทนให้ผันแปรไปตามสูตรการคำนวณหรือเงื่อนไขใดๆ ซึ่งผู้ลงทุนทั่วไปไม่สามารถทำความเข้าใจได้โดยง่าย</li>
                        <li class="ps-5">(ง) หน่วยลงทุนของกองทุนรวมที่มีมูลค่าการลงทุนสุทธิ (net exposure) ในสินค้าโภคภัณฑ์ผ่านการลงทุนในตราสารหรือสัญญาซื้อขายล่วงหน้าที่ให้ผลตอบแทนอ้างอิงกับสินค้าโภคภัณฑ์นั้น</li>
                        <li class="ps-5">(จ) หน่วยลงทุนของกองทุนรวมที่มีนโยบายการลงทุนในตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้เกินกว่าร้อยละหกสิบของมูลค่าทรัพย์สินสุทธิของกองทุน</li>
                        <li class="ps-5">(ฉ) หน่วยของโครงการจัดการลงทุนต่างประเทศที่ออกหรือเสนอขายในต่างประเทศซึ่งมีลักษณะหรือเงื่อนไขทำนองเดียวกับหน่วยลงทุนตาม (ก) (ข) (ค) (ง) หรือ (จ)</li>
                    </ul>
                    <p class="ps-5">(2) ตราสารหนี้ที่มีความเสี่ยงสูงและ/หรือมีความซับซ้อน ได้แก่ ตราสารหนี้ดังนี้</p>
                    <ul class="list-unstyled ps-5">
                        <li class="ps-5">(ก) ตราสารกึ่งหนี้กึ่งทุน (hybrid securities) ที่มีกำหนดเวลาชำระหนี้เกินกว่าสองร้อยเจ็ดสิบวันนับแต่วันที่ออกตราสาร และมีลักษณะอย่างใดอย่างหนึ่งดังนี้
                            <ol>
                                <li>มีข้อกำหนดให้ผู้ออกตราสารมีสิทธิในการเลื่อนหรืองดการชำระหนี้ตามตราสาร หรือมีสิทธิในการเลื่อนหรืองดการจ่ายดอกเบี้ยหรือผลตอบแทนตามตราสาร</li>
                                <li>มีข้อกำหนดให้ผู้ถือตราสารมีสิทธิได้รับชำระหนี้คืนจากผู้ออกตราสารด้อยกว่าเจ้าหนี้ที่เป็นผู้ถือหุ้นกู้ แต่ดีกว่าเจ้าหนี้ที่เป็นผู้ถือหุ้นสามัญของผู้ออกตราสาร</li>
                            </ol>
                        </li>
                        <li class="ps-5">(ข) ตราสารหนี้ที่ครบกำหนดไถ่ถอนเมื่อมีการเลิกบริษัท (perpetual bond)</li>
                        <li class="ps-5">(ค) ตราสารหนี้ที่มีการจัดอันดับความน่าเชื่อถือต่ำกว่าอันดับที่สามารถลงทุนได้ (non-investment grade bond) หรือไม่มีการจัดอันดับความน่าเชื่อถือ (unrated bond)</li>
                        <li class="ps-5">(ง) หุ้นกู้ที่มีอนุพันธ์แฝง ตามประกาศคณะกรรมการกำกับตลาดทุนว่าด้วยการขออนุญาตและการอนุญาตให้ออกและเสนอขายหุ้นกู้ที่มีอนุพันธ์แฝง หรือตราสารอื่นที่มีสัญญาซื้อขายล่วงหน้าแฝง</li>
                        <li class="ps-5">(จ) ตราสารด้อยสิทธิเพื่อนับเป็นเงินกองทุน ตามประกาศคณะกรรมการกำกับตลาดทุนว่าด้วยการเสนอขายตราสารด้อยสิทธิเพื่อนับเป็นเงินกองทุนของธนาคารพาณิชย์ (basel III)</li>
                        <li class="ps-5">(ฉ) ตราสารหนี้ที่ออกหรือเสนอขายในต่างประเทศซึ่งมีลักษณะหรือเงื่อนไขทำนองเดียวกับตราสารหนี้ตาม (ก) (ข) (ค) (ง) หรือ (จ)</li>
                    </ul>
                    <p class="ps-5">(3) สัญญาซื้อขายล่วงหน้าตามกฎหมายว่าด้วยสัญญาซื้อขายล่วงหน้า</p>        
                </div>
                <div id="section1-2">
                    <h3 class="text-danger">แนวทางการให้คำแนะนำการลงทุนในผลิตภัณฑ์ที่มีความเสี่ยงสูงและ/หรือมีความซับซ้อน</h3>
                    <p><span class="ps-5">ผู้แนะนำการลงทุนต้องปฏิบัติตามกระบวนการขายผลิตภัณฑ์ผู้ประกอบธุรกิจที่ตนเองสังกัด เพื่อให้สามารถให้บริการแก่ลูกค้าได้อย่างเป็นธรรม โดยคำนึงถึงประโยชน์ของลูกค้าเป็นสำคัญ เพื่อลดโอกาสและป้องกันการขายผลิตภัณฑ์ที่ไม่เหมาะสมกับลูกค้า ซึ่งโดยทั่วไปแล้วผู้ประกอบธุรกิจจะต้องมีกระบวนการขายที่ครอบคลุมในเรื่องต่างๆ ดังนี้</span></p>
                    <h4 class="text-danger">กระบวนการเตรียมความพร้อมเพื่อการติดต่อและให้บริหาร</h4>
                    <h5 class="text-danger fst-italic"><span class="ps-5">• การคัดเลือกบุคลากรที่มีความรู้ความเข้าใจในผลิตภัณฑ์ที่จะเสนอขาย</span></h5>
                    <p><span class="ps-5">ผู้ประกอบธุรกิจจะต้องมีกระบวนการคัดเลือกบุคลากรที่มีความรู้ความเข้าใจในผลิตภัณฑ์ที่จะเสนอขาย เพื่อให้มั่นใจได้ว่าผู้แนะนำการลงทุนที่ได้รับการคัดเลือกนั้นจะสามารถนำเสนอผลิตภัณฑ์ที่สอดคล้องกับความต้องการและเหมาะสมกับความเสี่ยงของลูกค้า</span></p>
                    <h5 class="text-danger fst-italic"><span class="ps-5">• การจัดหาข้อมูล เครื่องมือและสื่อประกอบการอธิบายเกี่ยวกับผลิตภัณฑ์ให้แก่ผู้ที่ทำหน้าที่แนะนำการลงทุน</span></h5>
                    <p><span class="ps-5">ผู้ประกอบธุรกิจจะต้องจัดทำข้อมูลของผลิตภัณฑ์ที่จะนำเสนอ เพื่อให้ผู้แนะนำการลงทุนเข้าถึงข้อมูลของผลิตภัณฑ์ดังกล่าว และศึกษาเพื่อทำความเข้าใจลักษณะผลตอบแทนและความเสี่ยงของผลิตภัณฑ์นั้นๆ ก่อนการนำไปเสนอขายให้แก่ลูกค้า รวมทั้งผู้ประกอบธุรกิจจะต้องจัดเตรียมเครื่องมือหรือสื่อประกอบการอธิบายเพื่อให้ผู้แนะนำการลงทุนนำเครื่องมือหรือสื่อดังกล่าวไปใช้ในการอธิบายข้อมูลให้แก่ลูกค้าได้อย่างเหมาะสม</span></p>
                    <h4 class="text-danger">กระบวนการในการติดต่อและให้บริการ</h4>
                    <p><span class="ps-5">ผู้แนะนำการลงทุนรวบรวมและประเมินข้อมูลของลูกค้าเพื่อทำความรู้จักลูกค้า และให้ลูกค้าทำแบบประเมินความเหมาะสมในการลงทุน (suitability test) เพื่อประเมินความสามารถในการรับความเสี่ยงที่เหมาะสมของลูกค้า ก่อนที่จะให้คำแนะนำที่เกี่ยวข้องกับการจัดสรรพอร์ตการลงทุนเบื้องต้น (basic asset allocation) และนำเสนอผลิตภัณฑ์ที่เหมาะสมให้ลูกค้า นอกจากนี้ ผู้แนะนำการลงทุนต้องแจกจ่ายเอกสารประกอบการขายให้แก่ลูกค้า โดยเอกสารสำคัญที่ต้องแจกจ่ายให้แก่ลูกค้า คือ หนังสือชี้ชวนส่วนสรุปข้อมูลสำคัญ (factsheet) และหนังสือชี้ชวนฉบับเต็ม (กรณีลูกค้าร้องขอ) รวมทั้งอาจจะจัดให้มี marketing flyer ประกอบด้วย พร้อมทั้งอธิบายและให้ข้อมูล ผลตอบแทนและความเสี่ยงที่เกี่ยวข้องกับผลิตภัณฑ์ รวมทั้งข้อมูลที่เกี่ยวกับเหตุการณ์สำคัญที่อาจส่งผลกระทบต่อผลิตภัณฑ์แต่ละประเภท</span></p>
                    <p><span class="ps-5">ทั้งนี้ ในกรณีที่ผลิตภัณฑ์ที่จะนำเสนอขายนั้นเข้าข่ายผลิตภัณฑ์ที่มีความเสี่ยงสูงและ/หรือมีความ ซับซ้อน ผู้ประกอบธุรกิจและผู้แนะนำการลงทุนต้องดำเนินการดังต่อไปนี้</span></p>
                    <ol class="ps-5">
                        <li>ผู้ประกอบธุรกิจมีการคัดเลือกผู้แนะนำการลงทุนที่ทำหน้าที่เสนอขายที่เหมาะสม ผู้แนะนำการลงทุนที่ได้รับการคัดเลือกในการเสนอขายผลิตภัณฑ์ดังกล่าวจะต้องเป็นผู้ที่ได้รับอนุญาตจากสำนักงานคณะกรรมการ ก.ล.ต. ในการแนะนำการลงทุนผลิตภัณฑ์ที่มีความเสี่ยงสูงหรือ มีความซับซ้อนตามประเภทผลิตภัณฑ์นั้นๆ</li>
                        <li>ประกอบธุรกิจมีการจัดทำเครื่องมือที่ช่วยให้ผู้แนะนำการลงทุนสามารถอธิบายความเสี่ยงและความซับซ้อนของผลิตภัณฑ์ให้ลูกค้า ได้รับทราบและเข้าใจง่ายขึ้น ดังนี้
                            <ul>
                                <li>จัดทำเอกสารและข้อมูลเกี่ยวกับลักษณะและความเสี่ยงสำคัญของผลิตภัณฑ์ เช่น หนังสือชี้ชวนส่วนสรุปข้อมูลสำคัญ (factsheet) และ marketing flyer ซึ่งอยู่ในรูปแบบที่เข้าใจง่าย โดยข้อมูลในเอกสารจะต้องถูกต้อง ไม่ผิดไปจากข้อมูลของผู้ออกผลิตภัณฑ์ และมีการเน้น ข้อมูลเกี่ยวกับลักษณะและความเสี่ยงสำคัญอย่างชัดเจนในเอกสารที่แสดงต่อลูกค้า</li>
                                <li>จัดทำสื่อที่นำเสนอภาพนิ่งหรือภาพเคลื่อนไหว ประกอบกับข้อความและเสียงควบคู่กัน เช่น video clip และ visualized presentation เป็นต้น เพื่อให้สามารถอธิบายให้ลูกค้าเกิดความเข้าใจได้ง่ายขึ้น และมองเห็นภาพการลงทุนได้ชัดเจนขึ้น โดยเฉพาะในกรณีที่เป็นการเสนอขายผลิตภัณฑ์ที่มีความเสี่ยงสูงและ/หรือมีความซับซ้อน ซึ่งยากที่จะรักษาคุณภาพและมาตรฐานในการแนะนำและให้ข้อมูล เช่น ตราสารด้อยสิทธิเพื่อนับเป็นเงินกองทุน (basel III) และหน่วยลงทุนของกองทุนรวมที่เสนอขายต่อผู้ลงทุนสถาบันหรือผู้ลงทุนรายใหญ่พิเศษ (hedge fund)</li>
                            </ul>
                        </li>
                        <li>ผู้แนะนำการลงทุน ประเมินความรู้ความสามารถในการลงทุน (knowledge assessment) เพื่อประเมินความเหมาะสมในการลงทุนหรือการทำธุรกรรมในผลิตภัณฑ์ในตลาดทุนดังกล่าวก่อนให้ลูกค้าลงทุน โดยพิจารณาจากการศึกษา ประสบการณ์การทำงานและการลงทุนของลูกค้าเพื่อเป็นเครื่องมือให้ผู้แนะนำการลงทุน สามารถให้คำแนะนำการลงทุนแก่ลูกค้าได้อย่างเหมาะสม เช่น หากผู้แนะนำการลงทุนประเมินแล้วว่าลูกค้ามีประสบการณ์ในการลงทุนในหลักทรัพย์ รวมถึงมีวุฒิการศึกษาที่เกี่ยวข้อง ผู้แนะนำการลงทุนสามารถอธิบายลักษณะสำคัญและความเสี่ยงของผลิตภัณฑ์ด้วยภาษาการเงินหรือการลงทุน (technical term) ได้ ในขณะที่หากประเมินแล้วว่าลูกค้าไม่มีคุณวุฒิหรือประสบการณ์ใดๆ ที่เกี่ยวข้องกับการลงทุนเลย ผู้แนะนำการลงทุนต้องให้ความใส่ใจในการอธิบายลักษณะสำคัญและความเสี่ยงของผลิตภัณฑ์มากยิ่งขึ้น รวมทั้งมีการประเมินลูกค้าว่าเป็นลูกค้าที่เข้าข่ายกลุ่มลูกค้าที่มีความเปราะบางหรือไม่ เพื่อให้คำแนะนำการลงทุนอย่างระมัดระวังเป็นพิเศษ</li>
                        <li>ผู้แนะนำการลงทุนให้คำแนะนำเกี่ยวกับความเหมาะสมของลูกค้าในการลงทุนหรือการทำธุรกรรมที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน โดยพิจารณาจากการประเมินข้อมูลของลูกค้าที่ได้จากการทำความรู้จักลูกค้าและการประเมินความเหมาะสมในการลงทุนหรือการทำธุรกรรมในผลิตภัณฑ์ในตลาดทุนของลูกค้ารายนั้น</li>
                        <li>ผู้แนะนำการลงทุนอธิบายให้ความรู้และรายละเอียดเกี่ยวกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนในประเภทที่ประสงค์จะลงทุนหรือทำธุรกรรมแก่ลูกค้า เพื่อให้เกิดความเข้าใจในการลงทุนหรือทำธุรกรรมดังกล่าวให้ชัดเจน รวมทั้งแจกจ่ายเอกสารให้ความรู้เกี่ยวกับผลิตภัณฑ์ดังกล่าวแก่ลูกค้า</li>
                        <li>ผู้แนะนำการลงทุนแนะนำลูกค้าอย่างเป็นกลาง (balanced view) ซึ่งมีลักษณะ ข้อดี ข้อจำกัด ผลตอบแทน และความเสี่ยงที่อาจเกิดขึ้นจากการลงทุนหรือทำธุรกรรมที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนดังกล่าว โดยมีเอกสารหรือข้อมูลสนับสนุนการให้คำแนะนำนั้นด้วย</li>
                        <li>ผู้แนะนำการลงทุนเตือนลูกค้าเพิ่มเติมว่า การลงทุนหรือการทำธุรกรรมที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน มีความแตกต่างจากการลงทุนหรือทำธุรกรรมที่เกี่ยวข้องกับผลิตภัณฑ์ในตลาดทุนทั่วไป แม้ว่าลูกค้าจะเคยมีประสบการณ์ในการลงทุนหรือทำธุรกรรมในผลิตภัณฑ์ในตลาดทุนมาก่อน ลูกค้าควรทำความเข้าใจถึงลักษณะความเสี่ยงและเงื่อนไขเฉพาะตัวของผลิตภัณฑ์ในตลาดทุนดังกล่าวก่อนตัดสินใจลงทุนทุกครั้ง</li>
                        <li>ในกรณีที่จะเสนอขายผลิตภัณฑ์ที่ยากแก่การอธิบายให้ลูกค้าเข้าใจ ผู้ประกอบธุรกิจต้องจัดให้มีข้อมูลเพิ่มเติมให้ผู้แนะนำการลงทุน เพื่อให้ผู้แนะนำการลงทุนสามารถอธิบายลูกค้าถึงผลขาดทุนที่จะได้รับหากเกิด worst case scenario ซึ่งจะส่งผลกระทบต่อการลงทุนของลูกค้า ทั้งนี้ตัวอย่างของผลิตภัณฑ์ที่ยากแก่การอธิบายดังกล่าว ดังกล่าว เช่น เช่น ตราสารด้อยสิทธิเพื่อนับเป็นเงินกองทุน (basel III)และหน่วยลงทุนของกองทุนรวมที่เสนอขายต่อผู้ลงทุนสถาบันหรือผู้ลงทุนรายใหญ่พิเศษ (hedge fund) เป็นต้น</li>
                        <li>เมื่อผู้แนะนำการลงทุนดำเนินการชี้แจงข้อมูลให้ลูกค้ารับทราบสาระสำคัญของความเสี่ยงในแต่ละผลิตภัณฑ์จนลูกค้ามีความเข้าใจแล้ว ผู้แนะนำการลงทุนต้องให้ลูกค้าลงนามในแบบลงนามรับทราบความเสี่ยงตามที่สำนักงานคณะกรรมการ ก.ล.ต. หรือผู้ประกอบธุรกิจกำหนด</li>
                    </ol>
                    <p><span class="ps-5">กระบวนการตรวจสอบการติดต่อและให้บริการ</span></p>
                    <ul class="ps-5">
                        <li>ผู้ประกอบธุรกิจติดตามตรวจสอบเพื่อควบคุมให้กระบวนการขายเป็นไปตามมาตรฐานที่กำหนด</li>
                        <li>ผู้ประกอบธุรกิจดำเนินการแก้ไข เมื่อพบว่ามีการติดต่อและให้บริการไม่สอดคล้องกับกระบวนการติดต่อและให้บริการ</li>
                        <li>ผู้ประกอบธุรกิจจัดเก็บเอกสารและหลักฐานการดำเนินการในการติดตามตรวจสอบและการแก้ไขหรือดำเนินการ เมื่อพบว่ามีการติดต่อและให้บริการไม่สอดคล้องกับกระบวนการติดต่อและให้บริการ</li>
                    </ul>
                    <h4 class="text-danger">ในกรณีที่ต้องการนำเสนอผลิตภัณฑ์ในตลาดทุนที่กำหนดให้เสนอขายแก่ผู้ลงทุนรายใหญ่ผู้ลงทุนรายใหญ่พิเศษ หรือผู้ลงทุนสถาบันโดยเฉพาะ</h4>
                    <p><span class="ps-5">ในกรณีที่ผู้แนะนำการลงทุนต้องการแนะนำผลิตภัณฑ์ในตลาดทุนที่กำหนดให้ขายเฉพาะผู้ลงทุนรายใหญ่ ผู้ลงทุนรายใหญ่พิเศษ หรือผู้ลงทุนสถาบันโดยเฉพาะนั้น ผู้แนะนำการลงทุนต้องปฏิบัติตามมาตรฐานของผู้ประกอบธุรกิจที่ตนเองสังกัดเพื่อพิจารณาคุณสมบัติเพื่อจัดประเภทของผู้ลงทุนรายใหญ่ผู้ลงทุนรายใหญ่พิเศษ หรือผู้ลงทุนสถาบัน โดยจัดให้ผู้ลงทุนมีการเปิดเผยข้อมูลด้วยตนเอง และพิจารณาขอข้อมูลหรือเอกสารอื่นๆ เพิ่มเติม เพื่อตรวจสอบการเปิดเผยข้อมูลของลูกค้าเองเท่าที่จะทำได้ โดยข้อมูลที่ต้องให้ลูกค้าเปิดเผย เช่น เงินลงทุนในหลักทรัพย์และสัญญาซื้อขายล่วงหน้า รายได้ต่อปี เป็นต้น</span></p>
                    <h4 class="text-danger">ข้อยกเว้นสำหรับการติดต่อและให้บริการลูกค้าที่ไม่ประสงค์จะรับการทดสอบความรู้</h4>
                    <p><span class="ps-5">
                    ในกรณีที่ผู้แนะนำการลงทุนทำการติดต่อและให้บริการลูกค้าที่มีความเข้าใจในการลงทุนเป็นอย่างดีแล้ว ผู้แนะนำการลงทุนอาจไม่จำเป็นต้องประเมินความรู้ ความสามารถในการลงทุนสำหรับลูกค้าดังต่อไปนี้ได้</span></p>
                    <ol class="ps-5">
                        <li>ลูกค้าเป็นผู้ลงทุนสถาบันตามประกาศคณะกรรมการ ก.ล.ต. ว่าด้วยการกำหนดบทนิยามผู้ลงทุนสถาบันและผู้ลงทุนรายใหญ่</li>
                        <li>ลูกค้าเป็นผู้ลงทุนรายใหญ่ตามประกาศคณะกรรมการ ก.ล.ต. ว่าด้วยการกำหนดบทนิยามผู้ลงทุนสถาบันและผู้ลงทุนรายใหญ่ และมีสถานะเป็นนิติบุคคล ซึ่งแสดงเจตนาเป็นลายลักษณ์อักษรที่จะไม่รับการทดสอบความรู้</li>
                        <li>ลูกค้าเป็นผู้ลงทุนหรือใช้บริการเกี่ยวกับผลิตภัณฑ์ในตลาดทุนที่เป็นสัญญาซื้อขายล่วงหน้านอกศูนย์ซื้อขายสัญญาซื้อขายล่วงหน้า</li>
                    </ol>
                    <h4 class="text-danger">ในกรณีที่เป็นการติดต่อและให้บริการซ้ำในผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนประเภท รุ่น และชนิดเดียวกันกับผลิตภัณฑ์ในตลาดทุนเดิมที่ลูกค้าเคยลงทุนหรือทำธุรกรรมมาแล้วครั้งหนึ่ง หรือเป็นการติดต่อและให้บริการซ้ำในผลิตภัณฑ์ที่ซื้อขายในตลาดหลักทรัพย์แห่งประเทศไทยหรือศูนย์ซื้อขายสัญญาซื้อขายล่วงหน้า</h4>
                    <p><span class="ps-5">ผู้ประกอบธุรกิจและผู้แนะนำการลงทุนอาจลดขั้นตอนการขายที่ไม่จำเป็นในกรณีที่ลูกค้ามีการซื้อซ้ำในผลิตภัณฑ์เดิม เช่น การซื้อซ้ำในกองทุนรวมกองเดิม หรือ ตราสารหนี้ตัวเดิม โดยผู้แนะนำการลงทุนไม่จำเป็นต้องอธิบายลักษณะและความเสี่ยงที่สำคัญของผลิตภัณฑ์ที่สำคัญให้ลูกค้าโดยละเอียดเช่นครั้งแรกที่ลูกค้าซื้อ เนื่องจากลูกค้ามีความคุ้นเคยลงทุนอยู่แล้ว จึงน่าจะมีความเข้าใจลักษณะและความเสี่ยงของผลิตภัณฑ์ดังกล่าวแล้ว รวมถึงผู้ประกอบธุรกิจอาจกำหนดให้ผู้แนะนำการลงทุนไม่จำเป็นต้องให้ลูกค้าลงนามในแบบลงนามรับทราบความเสี่ยงอีก เนื่องจากลูกค้าได้รับทราบความเสี่ยงที่สำคัญในการเปิดบัญชีครั้งแรกไปแล้ว ทั้งนี้ ขึ้นอยู่กับมาตรฐานการปฏิบัติงานของผู้ประกอบธุรกิจแต่ละรายกำหนด อย่างไรก็ตาม ผู้แนะนำการลงทุนต้องแจ้งข้อมูลการเปลี่ยนแปลงหรือข้อมูลที่มีการปรับปรุงให้เป็นปัจจุบัน เช่น ข้อมูลในหนังสือชี้ชวนส่วนสรุปข้อมูลสำคัญ (factsheet) และรายงานข้อมูลเปรียบเทียบผลการดำเนินงานแบบเปอร์เซ็นต์ไทล์ (peer fund performance) ให้ลูกค้าทราบ เพื่อให้ลูกค้าใช้เป็นข้อมูลประกอบการตัดสินใจก่อนการซื้อซ้ำ</span></p>
                    <h4 class="text-danger">ในกรณีที่ผลการทดสอบความรู้ของลูกค้าแสดงว่าผลิตภัณฑ์ในตลาดทุนที่มีความเสี่ยงสูง หรือมีความซับซ้อนประเภทใดอาจไม่เหมาะสมกับลูกค้า หรือผลิตภัณฑ์มีความเสี่ยงสูงเกินกว่าระดับความเสี่ยงที่ยอมรับได้</h4>
                    <p><span class="ps-5">ผู้แนะนำการลงทุนเตือนให้ลูกค้าทราบว่าลูกค้าไม่เหมาะสมที่จะลงทุนหรือทำธุรกรรมในผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนประเภทนั้น แต่หากลูกค้ายืนยันที่จะลงทุนหรือทำธุรกรรมต่อไป ผู้แนะนำการลงทุนควรให้เวลาในการพูดอธิบายมากกว่าปกติเพื่อให้มั่นใจได้ว่าลูกค้ามีความเข้าใจในความเสี่ยงของผลิตภัณฑ์นั้นๆ อย่างถ่องแท้ และจัดให้ลูกค้าลงนามรับทราบคำเตือนและความเสี่ยงที่อาจเกิดจากการลงทุนหรือทำธุรกรรมดังกล่าว ทั้งนี้ ในระหว่างที่ลูกค้ายังไม่ยืนยันที่จะลงทุนหรือทำธุรกรรมต่อไป ผู้แนะนำการลงทุนต้องไม่นำเสนอบริการเพิ่มเติมใดๆ ที่เกี่ยวข้องกับการลงทุนหรือการทำธุรกรรมในผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนประเภทนั้นแก่ลูกค้า</span></p>
                    <p><span class="ps-5">ทั้งนี้ ผู้ประกอบธุรกิจควรมีการบันทึกหลักฐานที่เกี่ยวข้องเพื่อประโยชน์ในการกำกับดูแลผู้แนะนำการลงทุนในกรณีที่เกิดข้อร้องเรียนในภายหลัง และผู้ประกอบธุรกิจควรมีระบบตรวจสอบการขายและให้บริการของผู้แนะนำการลงทุน เพื่อให้มั่นใจได้ว่า ผู้แนะนำการลงทุนได้อธิบายให้ลูกค้าเข้าใจถึงความเสี่ยงในการลงทุนอย่างถ่องแท้หรือไม่ เช่น การ call back ลูกค้า เป็นต้น</span></p>
                </div>
                <div id="section1-3">
                    <h3 class="text-danger">ช่องทางการลงทุนและแหล่งข้อมูลที่เกี่ยวข้อง</h3>
                    <p><span class="ps-5">ลูกค้าที่ต้องการลงทุนในผลิตภัณฑ์ที่มีความเสี่ยงสูงและ/หรือมีความซับซ้อนสามารถศึกษาข้อมูลของผลิตภัณฑ์เบื้องต้นจากหนังสือชี้ชวน หนังสือชี้ชวนส่วนสรุปข้อมูลสำคัญ (factsheet) หรือเอกสารอื่นๆ ก่อนการตัดสินใจลงทุน โดยลูกค้าสามารถติดต่อผู้แนะนำการลงทุนของผู้ประกอบธุรกิจที่ออกและเสนอขายผลิตภัณฑ์ดังกล่าวตามช่องทางการติดต่อที่ผู้ประกอบธุรกิจระบุในหนังสือชี้ชวน เพื่อให้ผู้แนะนำการลงทุนของผู้ประกอบธุรกิจนั้นๆ ได้อธิบายถึงลักษณะและความเสี่ยงที่สำคัญของผลิตภัณฑ์ ให้ลูกค้าเข้าใจก่อนการลงทุน โดยในปัจจุบันช่องทางการลงทุนต่างๆ แบ่งได้ดังนี้</span></p>
                    <h4 class="text-danger">การติดต่อและแนะนำการลงทุนให้แก่ลูกค้าโดยผู้แนะนำการลงทุน</h4>
                    <p><span class="ps-5">ลูกค้าที่มีความสนใจซื้อผลิตภัณฑ์ที่มีความเสี่ยงสูงและ/หรือมีความซับซ้อนสามารถติดต่อผู้แนะนำการลงทุนได้ที่สถานประกอบการของผู้ประกอบธุรกิจที่ออกผลิตภัณฑ์และผู้สนับสนุนการขายอื่นๆ ที่ทำหน้าที่ในการขายผลิตภัณฑ์ดังกล่าวเช่นเดียวกับการซื้อผลิตภัณฑ์ในตลาดทุนทั่วไป แต่เนื่องจากผลิตภัณฑ์ที่มีความเสี่ยงสูงและ/หรือมีความซับซ้อนมีลักษณะที่ยากต่อการทำความเข้าใจ หรือมีความเสี่ยงที่มากกว่าผลิตภัณฑ์ในตลาดทุนทั่วไป ดังนั้น ผู้แนะนำการลงทุนที่ทำหน้าที่แนะนำการลงทุนในผลิตภัณฑ์ที่มีความเสี่ยงสูงและ/หรือมีความซับซ้อน จะต้องได้รับมอบหมายจากผู้ประกอบธุรกิจในการนำเสนอผลิตภัณฑ์ดังกล่าวโดยเฉพาะ ซึ่งจะเป็นผู้แนะนำการลงทุนที่ได้รับความเห็นชอบในการให้คำแนะนำ หรือการวางแผนการลงทุนให้แก่ลูกค้า โดยให้บุคลากรดังกล่าวให้บริการแก่ลูกค้าตามประเภทและขอบเขตการปฏิบัติหน้าที่ตามที่ได้รับความเห็นชอบจากสำนักงานคณะกรรมการ ก.ล.ต. และผู้แนะนำการลงทุนต้องปฏิบัติตามกระบวนการขายและการให้บริการแก่ลูกค้าตามที่ผู้ประกอบธุรกิจที่ตนเองสังกัดอยู่กำหนด เพื่อให้มั่นใจได้ว่าลูกค้ามีความเข้าใจในลักษณะและความเสี่ยงที่สำคัญของผลิตภัณฑ์ที่ซับซ้อนและ/หรือมีความเสี่ยงสูงอย่างแท้จริงก่อนตัดสินใจลงทุน</span></p>
                    <p><span class="ps-5">ทั้งนี้ ในการรับคำสั่งซื้อขายผลิตภัณฑ์ที่มีความเสี่ยงสูงและ/หรือมีความซับซ้อนผ่านผู้แนะนำการลงทุน ผู้ประกอบธุรกิจควรจัดให้มีการดำเนินการในเรื่องต่างๆ ดังนี้</span></p>
                    <ol class="ps-5">
                        <li>ให้ผู้แนะนำการลงทุนนำเสนอผลิตภัณฑ์ที่มีความเสี่ยงสูงและ/หรือมีความซับซ้อน ในรูปแบบที่สามารถอธิบายข้อมูลผลิตภัณฑ์ได้อย่างละเอียดและครบถ้วน เช่น นำเสนอผลิตภัณฑ์ต่อหน้าลูกค้า หรือผ่านระบบการประชุมผ่านทางโทรศัพท์ Skype VDO Conference</li>
                        <li>ให้ผู้แนะนำการลงทุนแจ้งให้ลูกค้าทราบถึงเงื่อนไขการจ่ายผลตอบแทนที่ซับซ้อน และความเสี่ยงที่สำคัญของผลิตภัณฑ์ดังกล่าว เพื่อให้ลูกค้าเข้าใจถึงความแตกต่างของผลิตภัณฑ์ที่มีความเสี่ยงสูงและ/หรือมีความซับซ้อนกับผลิตภัณฑ์ในตลาดทุนทั่วไป</li>
                        <li>ให้ผู้แนะนำการลงทุนอธิบายกรณีหากมีสถานการณ์ในเชิงลบอย่างมากที่สุดเกิดขึ้น (worst case scenario) ซึ่งส่งผลกระทบต่อการลงทุนหรือทำธุรกรรมแก่ลูกค้า ทั้งนี้ ตามตัวอย่างสถานการณ์ในเชิงลบอย่างมากที่สุดที่ปรากฏในหนังสือชี้ชวนและหนังสือชี้ชวนส่วนสรุปข้อมูลสำคัญ (factsheet)</li>
                        <li>ผู้ประกอบธุรกิจจัดให้มีบันทึกการให้คำแนะนำโดยอาจอยู่ในรูปแบบเอกสารหรือเทปบันทึกเสียงการสนทนา ทั้งนี้ ในกรณีที่จัดให้อยู่ในรูปแบบเอกสาร ผู้ประกอบธุรกิจต้องจัดให้ลูกค้าทำการตรวจสอบรายละเอียดของบันทึกคำแนะนำที่ปรากฏในเอกสารดังกล่าวด้วย</li>
                        <li>ในกรณีที่ลูกค้ามีผลการทดสอบความรู้แสดงว่าผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนอาจไม่เหมาะสมกับลูกค้า และลูกค้ายืนยันที่จะลงทุนหรือทำธุรกรรมต่อไปผู้ประกอบธุรกิจต้องจัดให้พนักงานที่มีความเป็นอิสระหรือพนักงานระดับอาวุโส ณ สถานที่ทำการแห่งนั้น ตำเนินการดังต่อไปนี้
                            <ul class="list-unstyled">(ก) ตรวจสอบขั้นตอนในการให้บริการแก่ลูกค้ารายนั้น</ul>
                            <ul class="list-unstyled">(ข) แจ้งเตือนลูกค้าถึงการลงทุนหรือทำธุรกรรมที่อาจไม่เหมาะสมกับลูกค้า</ul>
                            <ul class="list-unstyled">(ค) ลงนามเป็นผู้อนุมัติในขั้นตอนสุดท้ายของการให้บริการแก่ลูกค้า</ul>
                        </li>
                        <li>จัดเก็บหลักฐานการติดต่อแนะนำการลงทุนในผลิตภัณฑ์ที่มีความเสี่ยงสูงและ/หรือมีความซับซ้อน</li>
                    </ol>
                    <p>ตารางเปรียบเทียบความแตกต่างของกระบวนการขายและให้บริการแนะนำการลงทุนในกองทุนรวมทั่วไปกับกองทุนรวมที่มีความเสี่ยงสูงและ/หรือมีความซับซ้อน</p>
                    <div class="card border-0"><img src="../../src/images/icbooks/book-4/chapter3/image1-3-a.png" alt="image1-3-a" class="img-fluid m-0 w-100"></div>
                    <p>ตารางเปรียบเทียบความแตกต่างของกระบวนการขายและให้บริการแนะนำการลงทุนในกองทุนรวมทั่วไปกับกองทุนรวมที่มีความเสี่ยงสูงและ/หรือมีความซับซ้อน (ต่อ)</span></p>
                    <div class="card border-0"><img src="../../src/images/icbooks/book-4/chapter3/image1-3-b.png" alt="image1-3-b" class="img-fluid m-0 w-100"></div>
                    <p>ตารางเปรียบเทียบความแตกต่างของกระบวนการขายและให้บริการแนะนำการลงทุนในกองทุนรวมทั่วไปกับกองทุนรวมที่มีความเสี่ยงสูงและ/หรือมีความซับซ้อน (ต่อ)</p>
                    <div class="card border-0"><img src="../../src/images/icbooks/book-4/chapter3/image1-3-c.png" alt="image1-3-c" class="img-fluid m-0 w-100"></div>
                    <h4 class="text-danger">การติดต่อและแนะนำการลงทุนโดยให้บริการผ่านช่องทาง online ทั้งทาง website และ mobile application</h4>
                    <p><span class="ps-5">ปัจจุบันลูกค้านิยมใช้ช่องทางการซื้อขายผลิตภัณฑ์หรือทำธุรกรรมผ่านช่องทาง online (เช่น ทางเว็บไซต์และ mobile application) มากขึ้น ซึ่งการทำธุรกรรมในรูปแบบดังกล่าวไม่จำเป็นที่ลูกค้า ต้องได้รับบริการจากคนขาย อย่างไรก็ดี ผู้ประกอบธุรกิจควรกำหนดวิธีการหรือรูปแบบการขายและให้บริการ ให้เหมาะสมกับการขายผ่านช่องทาง online ได้ โดยมีระบบควบคุมและระบบสอบทาน เพื่อให้แน่ใจว่าลูกค้าจะได้รับข้อมูล คำแนะนำ และบริการครบถ้วนถูกต้อง</span></p>
                    <p><span class="ps-5">ทั้งนี้ ในการรับคำสั่งซื้อขายผลิตภัณฑ์ที่มีความเสี่ยงสูงและ/หรือมีความซับซ้อนผ่านช่องทาง online ผู้ประกอบธุรกิจควรจัดให้มีการดำเนินการในเรื่องต่างๆ ดังนี้</span></p>
                    <ul>
                        <li><i class="text-danger">การแจกหนังสือชี้ชวนส่วนสรุปข้อมูลสำคัญ (factsheet) และการให้ข้อมูลรายงานข้อมูลเปรียบเทียบผลการดำเนินงานแบบเปอร์เซ็นต์ไทล์ (peer fund performance)</i>
                            <p><span class="ps-5">ผู้ประกอบธุรกิจควรจัดให้มี web link บนเว็บไซต์และ mobile application หรือช่องทางอื่นในการเปิดเผยข้อมูลหนังสือชี้ชวนส่วนสรุปข้อมูลสำคัญ (factsheet) และรายงานข้อมูลเปรียบเทียบผลการดำเนินงานแบบเปอร์เซ็นต์ไทล์ (peer fund performance) เพื่อให้ลูกค้าได้มาซึ่งข้อมูลในการประกอบการตัดสินใจลงทุน</span></p>
                        </li>
                        <li><i class="text-danger">การอธิบายลักษณะและความเสี่ยงสำคัญของผลิตภัณฑ์แก่ลูกค้า</i>
                            <p><span class="ps-5">ผู้ประกอบธุรกิจควรจัดให้มีข้อมูลสรุปลักษณะและความเสี่ยงสำคัญของผลิตภัณฑ์ (ตามหนังสือชี้ชวนส่วนสรุปข้อมูลสำคัญหรือ factsheet/marketing flyer) โดยแสดงไว้บนเว็บไซต์ และ mobile application เพื่อให้ลูกค้าสามารถเข้าไปอ่านข้อมูลดังกล่าวได้</span></p>
                        </li>
                        <li><i class="text-danger">การให้ลูกค้าลงนามในแบบลงนามรับทราบความเสี่ยง</i>
                            <p><span class="ps-5">ผู้ประกอบธุรกิจควรจัดให้มี pop-up คำเตือนสำคัญตามแบบลงนามรับทราบความเสี่ยงบนเว็บไซต์และ mobile application เพื่อให้มั่นใจได้ว่าลูกค้าที่จะลงทุนในผลิตภัณฑ์ดังกล่าวได้อ่านทำความเข้าใจความเสี่ยงที่สำคัญและสามารถยอมรับความเสี่ยงจากการลงทุนในผลิตภัณฑ์ดังกล่าวได้</span></p>
                        </li>
                        <li><i class="text-danger">กรณีการเสนอขายผลิตภัณฑ์ที่มีความเสี่ยงสูงหรือมีความซับซ้อนที่มีลักษณะพิเศษซึ่งยากแก่การอธิบายให้ลูกค้าเข้าใจ เช่น ตราสารด้อยสิทธิเพื่อนับเป็นเงินกองทุน (basel III) และหน่วยลงทุนของกองทุนรวมที่เสนอขายต่อผู้ลงทุนสถาบันหรือผู้ลงทุนรายใหญ่พิเศษ (hedge fund) ผ่านทางเว็บไซต์และ mobile application</i>
                            <p><span class="ps-5">ผู้ประกอบธุรกิจควรจัดให้มีวิธีการเพิ่มเติมเพื่อให้ลูกค้ารับทราบลักษณะและความเสี่ยงสำคัญของผลิตภัณฑ์ก่อนการตัดสินใจลงทุนในผลิตภัณฑ์ดังกล่าวเป็นครั้งแรก ตัวอย่างเช่น จัดให้มีช่องทางการขายที่ทำให้ลูกค้าได้พบหรือพูดคุยกับคนขาย และได้รับคำแนะนำหรือสอบถามเพิ่มเติมหากมีข้อสงสัยกับคนขายได้โดยตรง (เช่น สาขาธนาคารพาณิชย์) หรืออาจใช้ช่องทางการขายอื่นที่ทำให้ลูกค้าสามารถติดต่อกับคนขายได้ (เช่น โทรศัพท์ Skype VDO Conference) เป็นต้น</span></p>
                        </li>
                        <li><i class="text-danger">กรณีลูกค้าต้องการซื้อซ้ำผลิตภัณฑ์ที่มีความเสี่ยงสูงและ/หรือมีความซับซ้อน</i>
                            <p><span class="ps-5">ผู้ประกอบธุรกิจอาจพิจารณาให้บริการผ่านเครื่องฝากถอนเงินอัตโนมัติ (ATM) ได้ เช่น การซื้อซ้ำกองทุนรวมเดิม โดยผู้ประกอบธุรกิจควรมีระบบที่สามารถตรวจสอบได้ว่าลูกค้าที่ทำธุรกรรมผ่านตู้ ATM นั้นเป็นลูกค้าที่ได้รับคำแนะนำและบริการตามกระบวนการขายของตนมาแล้ว และหากผลิตภัณฑ์ดังกล่าวมีข้อมูลที่เปลี่ยนแปลงไปจากเดิมที่ลูกค้าซื้อผลิตภัณฑ์ดังกล่าว ผู้ประกอบธุรกิจควรมีระบบการให้ข้อมูลที่เปลี่ยนแปลงเพื่อให้ลูกค้าได้รับทราบเพื่อประกอบการตัดสินใจลงทุน เช่น ให้ข้อมูลหนังสือชี้ชวนส่วนสรุปข้อมูลสำคัญ (factsheet) ฉบับใหม่แก่ลูกค้าก่อนการทำรายการ เป็นต้น</span></p>
                        </li>
                    </ul>
                    <h4 class="text-danger">แหล่งข้อมูลที่เกี่ยวข้อง</h4>
                    <h5 class="text-danger fst-italic"><span class="ps-5">เว็บไซต์ของสำนักงานคณะกรรมการ ก.ล.ต.</span></h5>
                    <p><span class="ps-5">โดยทั่วไปแล้วผลิตภัณฑ์ในตลาดทุนที่ออกใหม่ที่จะเสนอขายต่อผู้ลงทุนทั่วไป ซึ่งรวมถึงตราสารหนี้และกองทุนรวมทั่วไป รวมถึงตราสารหนี้และกองทุนรวมที่มีความเสี่ยงสูงและ/หรือมีความซับซ้อนจะต้องยื่นเสนอขออนุมัติต่อสำนักงานคณะกรรมการ ก.ล.ต. ก่อนการเสนอขายให้ผู้ลงทุน ดังนั้น ผู้ลงทุนจึงสามารถเข้าไปศึกษาหนังสือชี้ชวนของผลิตภัณฑ์ดังกล่าวได้ในเว็บไซต์ของสำนักงานคณะกรรมการ ก.ล.ต. (https://market.sec.or.th/public/idisc/th/Product/NewProduct)</span></p>
                    <h5 class="text-danger fst-italic"><span class="ps-5">ผู้ประกอบธุรกิจที่เสนอขายผลิตภัณฑ์ที่มีความเสี่ยงสูงและ/หรือมีความซับซ้อน</span></h5>
                    <p><span class="ps-5">นอกจากเว็บไซต์ของสำนักงานคณะกรรมการ ก.ล.ต. แล้ว ผู้ประกอบธุรกิจที่มีความต้องการเสนอขายผลิตภัณฑ์ที่มีความเสี่ยงสูงและ/หรือมีความซับซ้อนจะจัดเตรียมเอกสารทั้งเอกสารที่ต้องเสนอขออนุมัติจากสำนักงานคณะกรรมการ ก.ล.ต. เช่น หนังสือชี้ชวน หนังสือชี้ชวนส่วนสรุปข้อมูลสำคัญ (factsheet) และเอกสารประกอบการขายอื่นๆ เช่น เอกสารแนะนำการลงทุน วีดีโอคลิป หรือเอกสารสื่อประกอบการขายที่เกี่ยวข้องกับผลิตภัณฑ์ดังกล่าว เป็นต้น ซึ่งผู้ลงทุนสามารถติดต่อขอรับเอกสารได้ที่สถานที่ประกอบการของผู้ประกอบธุรกิจที่ออกผลิตภัณฑ์ หรือเข้าดูข้อมูลผลิตภัณฑ์จากเว็บไซต์ของผู้ออกผลิตภัณฑ์ รวมทั้งผู้สนับสนุนการขายที่เป็นตัวกลางในการเสนอขายผลิตภัณฑ์ดังกล่าว</span></p>
                </div>
            </div>
            <div id="section2">
                <h2 class="text-danger">ตัวอย่างการให้คำแนะนำการลงทุนในตราสารหนี้ที่มีความเสี่ยงสูงและ/หรือมีความซับซ้อน</h2>
                <div id="section2-1">
                    <h3 class="text-danger">ตัวอย่างการให้คำแนะนำการลงทุนในกองทุนรวมที่มีความเสี่ยงสูงและ/หรือมีความซับซ้อน</h3>
                    <p class="fw-bold"><span class="badge text-bg-danger">ตัวอย่าง 1</span> ไม่แจ้งความเสี่ยงตราสารหนี้ที่ถูกต้อง</p>
                    <div class="alert alert-light">
                        <p class="text-center">สรุปข้อมูลสำคัญของตราสารนี้เป็นส่วนหนึ่งของแบบแสดงรายการข้อมูลการเสนอขายตราสารและหนังสือชี้ชวน ซึ่งเป็นเพียงข้อมูลโดยสรุปเกี่ยวกับลักษณะและความเสี่ยงที่สำคัญของตราสารที่เสนอขาย ผู้ลงทุนควรศึกษาข้อมูลในหนังสือชี้ชวนโดยละเอียดก่อนการตัดสินใจลงทุน</p>
                    </div>
                    <p class="text-center">
                        <strong>สรุปข้อมูลสำคัญของตราสาร (fact sheet)</strong><br>
                        <span>"หุ้นกู้ด้อยสิทธิที่มีลักษณะคล้ายทุนไถ่ถอนเมื่อเลิกบริษัทซึ่งผู้ออกหุ้นกู้มีสิทธิไถ่ถอนหุ้นกู้ก่อนกำหนดและมีสิทธิเลื่อนชำระดอกเบี้ยโดยไม่มีเงื่อนไขใดๆ ของบริษัท อินโดรามา เวนเจอร์ส จำกัด (มหาชน) ครั้งที่ 1/2557"</span><br>
                        <span>ออกโดย <strong>บริษัท อินโดรามา เวนเจอร์ส จำกัด (มหาชน)</strong> (<strong>"บริษัทฯ"</strong> หรือ <strong>"ผู้ออกหุ้นกู้"</strong>)</span>
                    </p>
                    <strong>ส่วนที่ 1 สาระสำคัญของตราสาร</strong>
                    <div class="container-fluid">
                        <div class="row">
                            <div class="col-sm-3"><p>ประเภทตราสาร:</p></div>
                            <div class="col-sm-9"><p>หุ้นกู้ด้อยสิทธิที่มีลักษณะคล้ายทุน ชำระคืนเงินต้นเพียงครั้งเดียวเมื่อเลิกบริษัท หรือเมื่อผู้ออกหุ้นกู้ใช้สิทธิไถ่ถอนหุ้นกู้ก่อนกำหนดตามเงื่อนไขที่กำหนดไว้ในข้อกำหนดสิทธิ ทั้งนี้ผู้ออกหุ้นกู้มีสิทธิเลื่อนการชำระดอกเบี้ยตามดุลยพินิจของตนเอง พร้อมกับสะสมดอกเบี้ยจ่ายไปชำระในวันใดๆ ก็ได้ ไม่มีประกัน ไม่แปลงสภาพและมีผู้แทนผู้ถือหุ้นกู้</p></div>
                        </div>
                        <div class="row">
                            <div class="col-sm-3"><p>ชื่อเฉพาะของตราสาระ:</p></div>
                            <div class="col-sm-9"><p>"หุ้นกู้ด้อยสิทธิที่มีลักษณะคล้ายทุนไถ่ถอนเมื่อเลิกบริษัทซึ่งผู้ออกหุ้นกู้มีสิทธิไถ่ถอนหุ้นกู้ก่อนกำหนดและมีสิทธิเลื่อนชำระดอกเบี้ยโดยไม่มีเงื่อนไขใดๆ ของบริษัท อินโดรามา เวนเจอร์ส จำกัด (มหาชน) ครั้งที่ 1/2557" ("หุ้นกู้")</p></div>
                        </div>
                        <div class="row">
                            <div class="col-sm-3"><p>การเสนอขาย:</p></div>
                            <div class="col-sm-9"><p>เสนอขายให้แก่ผู้ลงทุนทั่วไปและผู้ลงทุนสถาบัน</p></div>
                        </div>
                        <div class="row">
                            <div class="col-sm-3"><p>จำนวนและมูลค่าการเสนอขาย:</p></div>
                            <div class="col-sm-9"><p>ไม่เกิน 15,000,000 (สิบห้าล้าน) หน่วย และไม่เกิน 15,000,000,000 (หนึ่งหมื่นห้าพันล้านบาท) บาท</p></div>
                        </div>
                        <div class="row">
                            <div class="col-sm-3"><p>อายุหุ้นกู้:</p></div>
                            <div class="col-sm-9"><p>ไม่กำหนดระยะเวลา (perpetual)</p></div>
                        </div>
                        <div class="row">
                            <div class="col-sm-3"><p>วันที่ออกหุ้นกู้:</p></div>
                            <div class="col-sm-9"><p>31 ตุลาคม พ.ศ. 2557</p></div>
                        </div>
                        <div class="row">
                            <div class="col-sm-3"><p>วันไถ่ถอนหุ้นกู้:</p></div>
                            <div class="col-sm-9"><p>ไถ่ถอนเมื่อเลิกกิจการหรือเมื่อผู้ออกหุ้นกู้ใช้สิทธิไถ่ถอนก่อนกำหนดตามเงื่อนไขที่กำหนดไว้ในข้อกำหนดสิทธิ</p></div>
                        </div>
                        <div class="row">
                            <div class="col-sm-3"><p>การไถ่ถอนก่อนครบกำหนด:</p></div>
                            <div class="col-sm-9"><p>มี ซึ่งเป็นสิทธิของผู้ออกหุ้นกู้แต่เพียงผู้เดียวที่จะไถ่ถอนหุ้นกู้ตามแต่จะเห็นสมควร โดยผู้ออกหุ้นกู้มีสิทธิที่จะไถ่ถอนหุ้นกู้ทั้งจำนวนก่อนวันครบกำหนดไถ่ถอนหุ้นกู้ได้เมื่อเกิดกรณีดังต่อไปนี้ (ก) วันครบกำหนด 5 ปี นับจากวันออกหุ้นกู้ ซึ่งคือวันที่ 31 ตุลาคม 2562 หรือวันชำระดอกเบี้ยหุ้นกู้แต่ละครั้งภายหลังจากปีที่ 5 (ข) ผู้ออกหุ้นกู้ไม่หรือจะไม่สามารถนำดอกเบี้ยที่ชำระให้แก่ผู้ถือหุ้นกู้มาหักเป็นค่าใช้จ่ายเพื่อประโยชน์ในการคำนวณภาษีเงินได้นิติบุคคลในประเทศไทยของผู้ออกหุ้นกู้ได้ทั้งจำนวน (ค) ได้มีการเปลี่ยนแปลงในวิธีการจัดอันดับของหุ้นกู้หรือการตีความในวิธีการจัดอันดับของหุ้นกู้โดยสถาบันจัดอันดับความน่าเชื่อถือ ทำให้ผู้ออกหุ้นกู้สามารถนับหุ้นกู้ที่ออกนี้เป็นเครดิตตราสารทุน (equity credit) ของผู้ออกหุ้นกู้ได้น้อยลงกว่าที่ผู้ออกหุ้นกู้สามารถนับได้ก่อนหน้าการเปลี่ยนแปลงในวิธีการจัดอันดับของหุ้นกู้หรือการตีความในวิธีการจัดอันดับดังกล่าว หรือไม่สามารถนับหุ้นกู้ที่ออกนี้เป็นเครดิตตราสารทุน (equity credit) ของผู้ออกหุ้นกู้ได้เลยไม่ว่าด้วยเหตุผลใดๆ หรือ (ง) ได้มีการเปลี่ยนแปลงในหลักการบัญชีที่ผู้ออกหุ้นกู้ต้องปฏิบัติตาม ทำให้ผู้ออกหุ้นกู้สามารถนับหุ้นกู้ที่ออกนี้เป็นส่วนของผู้ถือหุ้นของผู้ออกหุ้นกู้ได้น้อยลงกว่า ณ วันออกหุ้นกู้หรือไม่สามารถนับหุ้นกู้ที่ออกนี้เป็นส่วนของผู้ถือหุ้นของผู้ออกหุ้นกู้ได้เลยไม่ว่าด้วยเหตุผลใดๆ ทั้งนี้ ภายใต้เงื่อนไขที่กำหนดในข้อกำหนดสิทธิ</p></div>
                        </div>
                        <div class="row">
                            <div class="col-sm-3"><p>คำเตือน:</p></div>
                            <div class="col-sm-9"><p>หุ้นกู้นี้เป็นตราสารหนี้ที่มีความซับซ้อนและมีความเสี่ยงมากกว่าหุ้นกู้ทั่วไป ผู้ลงทุนไม่ควรลงทุนหากไม่มีความรู้และความเข้าใจในความเสี่ยงและผลตอบแทนของหุ้นกู้อย่างเพียงพอ</p></div>
                        </div>                        
                        <div class="row">
                            <div class="col-sm-3"><p>อัตราดอกเบี้ย:</p></div>
                            <div class="col-sm-9">
                                <ol>
                                    <li>ตั้งแต่วันออกหุ้นกู้จนถึงวันครบกำหนด 5 (ห้า) ปี นับจากวันออกหุ้นกู้ (แต่ไม่นับรวมวันครบกำหนดปีที่ 5 นับจากวันออกหุ้นกู้) อัตราดอกเบี้ย ร้อยละ 7 ต่อปี</li>
                                    <li>ตั้งแต่วันครบกำหนด 5 (ห้า) ปี นับจากวันออกหุ้นกู้จนถึงวันครบกำหนด 25 (ยี่สิบห้า) ปี นับจากวันออกหุ้นกู้ (แต่ไม่นับรวมวันครบกำหนดปีที่ 25 นับจากวันออกหุ้นกู้) อัตราดอกเบี้ย เท่ากับอัตราร้อยละต่อปี ซึ่งเป็นผลรวมของ (ก) อัตราผลตอบแทนพันธบัตรรัฐบาลอายุ 5 ปี (ข) Initial Credit Spread และ (ค) อัตราร้อยละ 0.25 ต่อปี</li>
                                    <li>ตั้งแต่วันครบกำหนด 25 (ยี่สิบห้า) ปีนับจากวันออกหุ้นกู้จนถึงวันครบกำหนด 50 ปีนับจากวันออกหุ้นกู้ (แต่ไม่นับรวมวันครบกำหนดปีที่ 50 นับจากวันออกหุ้นกู้) อัตราดอกเบี้ยเท่ากับอัตราร้อยละต่อปี ซึ่งเป็นผลรวมของ (ก) อัตราผลตอบแทนพันธบัตรรัฐบาลอายุ 5 ปี (ข) Initial Credit Spread และ (ค) อัตราร้อยละ 1.0 ต่อปี</li>
                                    <li>ตั้งแต่วันครบกำหนด 50 (ห้าสิบ) ปี นับจากวันออกหุ้นกู้ เป็นต้นไป อัตราดอกเบี้ยเท่ากับอัตราร้อยละต่อปี ซึ่งเป็นผลรวมของ (ก) อัตราผลตอบแทนพันธบัตรรัฐบาลอายุ 5 ปี (ข) Initial Credit Spread และ (ค) อัตราร้อยละ 3.0 ต่อปี</li>
                                </ol>
                                <p>โดยที่ Initial Credit Spread จะเท่ากับร้อยละ 4.08 ต่อปี และอัตราผลตอบแทนพันธบัตรรัฐบาลอายุ 5 ปี หมายถึง Yield Interpolation ของเส้นอัตราผลตอบแทนพันธบัตรรัฐบาลที่มีอายุ 5 (ห้า) ปี ณ สิ้นสุดวันทำการของสองวันทำการก่อนวันปรับอัตราดอกเบี้ยใดๆ ซึ่งจัดทำโดยสมาคมตลาดตราสารหนี้ไทย</p>
                                <p>
                                ผู้ออกหุ้นกู้จะทำการปรับอัตราดอกเบี้ยหุ้นกู้ทุกๆ 5 (ห้า) ปี โดย นายทะเบียนหุ้นกู้และผู้ออกหุ้นกู้จะเป็นผู้คำนวณการปรับอัตราดอกเบี้ยหุ้นกู้ดังกล่าวโดยอ้างอิงจากอัตราผลตอบแทนพันธบัตรรัฐบาลอายุ 5 ปี ในสองวันทำการก่อนวันเริ่มต้นของงวดการปรับดอกเบี้ยที่เกี่ยวข้อง และแจ้งให้แก่ผู้ถือหุ้นกู้ทราบโดยวิธีการตามที่ผู้แทนผู้ถือหุ้นกู้เห็นสมควร</p>
                                <p class="fw-bold">ตัวอย่างผลตอบแทนกรณีผู้ออกหุ้นกู้เลื่อนชำระดอกเบี้ยและตัดสินใจไถ่ถอนก่อนกำหนด</p>
                                <ol>
                                    <li>กรณีที่ผู้ออกหุ้นกู้ตัดสินใจไถ่ถอนหุ้นกู้ในวันครบกำหนด 5 ปี โดยที่ผ่านมาได้เลื่อนการชำระดอกเบี้ยทุกงวด (สะสม 5 ปี) อัตราผลตอบแทนจากการลงทุน (internal rate of return) จะอยู่ที่ร้อยละ 6.19 ต่อปี</li>
                                    <li>กรณีที่ผู้ออกหุ้นกู้ตัดสินใจไถ่ถอนหุ้นกู้ในวันครบกำหนด 25 ปี โดยที่ผ่านมาได้เลื่อนการชำระดอกเบี้ยทุกงวด (สะสม 25 ปี) และมีสมมติฐานให้อัตราผลตอบแทนพันธบัตรรัฐบาลอายุ 5 ปี คงที่ที่ระดับร้อยละ 2.92 (เท่ากับอัตราผลตอบแทนพันธบัตรรัฐบาล อายุ 5 ปี ณ สิ้นวันที่ 2 ตุลาคม 2557) เพื่อใช้ในการคำนวณอัตราดอกเบี้ยระหว่างปีที่ 6-25 อัตราผลตอบแทนจากการลงทุน (internal rate of return) จะ อยู่ที่ร้อยละ 4.20 ต่อปี</li>
                                    <li>กรณีที่ผู้ออกหุ้นกู้ตัดสินใจไถ่ถอนหุ้นกู้ในวันครบกำหนด 50 ปี โดยที่ผ่านมาได้เลื่อนการชำระดอกเบี้ยทุกงวด (สะสม 50 ปี) และมีสมมติฐานให้อัตราผลตอบแทนพันธบัตรรัฐบาลอายุ 5 ปี คงที่ที่ระดับร้อยละ 2.92 (เท่ากับอัตราผลตอบแทนพันธบัตร รัฐบาล อายุ 5 ปี ณ สิ้นวันที่ 2 ตุลาคม 2557) เพื่อใช้ในการคำนวณอัตราดอกเบี้ยในระหว่างปีที่ 6–50 อัตราผลตอบแทนจากการลงทุน (internal rate of return) จะอยู่ที่ร้อยละ 3.19 ต่อปี</li>
                                    <li>กรณีที่ผู้ออกหุ้นกู้ตัดสินใจไถ่ถอนหุ้นกู้ในวันครบกำหนด 100 ปี โดยที่ผ่านมาได้เลื่อนการชำระดอกเบี้ยทุกงวด (สะสม 100 ปี) และมีสมมติฐานให้อัตราผลตอบแทน พันธบัตรรัฐบาลอายุ 5 ปี คงที่ที่ระดับร้อยละ 2.92 (เท่ากับอัตราผลตอบแทนพันธบัตรรัฐบาล อายุ 5 ปี ณ สิ้นวันที่ 2 ตุลาคม 2557) เพื่อใช้ในการคำนวณอัตราดอกเบี้ยในระหว่างปีที่ 6–100 อัตราผลตอบแทนจากการลงทุน (internal rate of return) จะอยู่ที่ร้อยละ 2.31 ต่อปี</li>
                                    <p>ทั้งนี้ อัตราผลตอบแทนจากการลงทุนนี้เป็นเพียงกรณีตัวอย่างเท่านั้น อัตราผลตอบแทนพันธบัตรรัฐบาลอายุ 5 ปี ที่จะใช้อ้างอิงในการปรับอัตราดอกเบี้ย ทุกๆ 5 ปี ตามรายละเอียดข้างต้นอาจมีการเปลี่ยนแปลงจากข้อมูลในอดีต ซึ่งจะขึ้นอยู่กับสภาวะตลาด ณ ขณะนั้น</p>
                                </ol>
                            </div>
                        </div>                        
                        <div class="row">
                            <div class="col-sm-3"><p>การชำระดอกเบี้ย:</p></div>
                            <div class="col-sm-9"><p>ชำระดอกเบี้ยเป็นรายไตรมาสในวันที่ 31 มกราคม วันที่ 30 เมษายน วันที่ 31 กรกฎาคม และวันที่ 31 ตุลาคม ของทุกปี ตลอดอายุของหุ้นกู้ โดยผู้ออกหุ้นกู้จะทำการชำระดอกเบี้ยหุ้นกู้งวดแรกในวันที่ 31 มกราคม 2558 และจะทำการชำระดอกเบี้ย หุ้นกู้งวดสุดท้ายในวันครบกำหนดไถ่ถอนหุ้นกู้ ทั้งนี้ ผู้ออกหุ้นกู้มีสิทธิเลื่อนการชำระดอกเบี้ย พร้อมกับสะสมดอกเบี้ยจ่ายไปชำระในวันใดๆ ก็ได้ให้แก่ผู้ถือหุ้นกู้โดยไม่จำกัดระยะเวลาและจำนวนครั้งตามดุลยพินิจของผู้ออกหุ้นกู้แต่เพียงผู้เดียว</p></div>
                        </div>
                        <div class="row">
                            <div class="col-sm-3"><p>ข้อห้ามปฏิบัติของผู้ออกหุ้นกู้ระหว่างการเลื่อนการชำระดอกเบี้ย:</p></div>
                            <div class="col-sm-9">
                                <p>ตราบเท่าที่ผู้ออกหุ้นกู้มีการเลื่อนการชำระดอกเบี้ย หรือดอกเบี้ย ค้างชำระตามข้อกำหนดสิทธิ ผู้ออกหุ้นกู้จะต้องไม่กระทำการดังต่อไปนี้</p>
                                <p>(ก) ประกาศหรือจ่ายเงินปันผล</p>
                                <p>(ข) ชำระดอกเบี้ย หรือแจกจ่ายทรัพย์สินใดๆ แก่ผู้ถือหลักทรัพย์ของผู้ออกหุ้นกู้ที่มีสถานะทางกฎหมายเท่าเทียมกับหุ้นกู้ หรือผู้ถือหลักทรัพย์ของผู้ออกหุ้นกู้ที่มีสถานะทางกฎหมายด้อยกว่าหุ้นกู้ และ</p>
                                <p>(ค) ไถ่ถอน ลด ยกเลิก ซื้อ หรือ ซื้อคืนซึ่งหลักทรัพย์ของผู้ออกหุ้นกู้ที่มีสถานะทางกฎหมายเท่าเทียมกับหุ้นกู้ หรือหลักทรัพย์ของผู้ออกหุ้นกู้ที่มีสถานะทางกฎหมายด้อยกว่าหุ้นกู้โดยมีค่าตอบแทน</p>
                                <p>ในกรณีที่ผู้ออกหุ้นกู้ฝ่าฝืนข้อกำหนดในข้อ 7.5 นี้ให้ถือว่าดอกเบี้ยค้างชำระถึงกำหนดชำระทันทีในวันที่ผู้ออกหุ้นกู้กระทำการฝ่าฝืนดังกล่าว และผู้ออกหุ้นกู้ไม่สามารถเลื่อนการชำระดอกเบี้ยค้างชำระนั้นออกไปได้อีก</p>
                            </div>
                        </div>                        
                        <div class="row">
                            <div class="col-sm-3"><p>สถานะของตราสาร:</p></div>
                            <div class="col-sm-9"><p>ไม่มีประกันและมีสถานะทางกฎหมายเท่าเทียมกันทุกหน่วย โดยการด้อยสิทธิดังกล่าวของผู้ถือหุ้นกู้ตามหุ้นกู้นี้เป็นการด้อยสิทธิในเรื่องการได้รับชำระเงินตามหุ้นกู้ต่อเจ้าหนี้สามัญและเจ้าหนี้บุริมสิทธิอื่นๆ ของผู้ออกหุ้นกู้ สิทธิของผู้ถือหุ้นกู้นี้จะเท่าเทียมกับสิทธิของผู้ถือหุ้นบุริมสิทธิของผู้ออกหุ้นกู้ แต่จะมีสิทธิก่อนหน้าผู้ถือหุ้นสามัญ ของผู้ออกหุ้นกู้เมื่อเกิดกรณีตามที่กำหนดไว้ในข้อกำหนดสิทธิ</p></div>
                        </div>                        
                        <div class="row">
                            <div class="col-sm-3"><p>มูลค่าที่ตราไว้:</p></div>
                            <div class="col-sm-9"><p>1,000 บาท</p></div>
                        </div>                        
                        <div class="row">
                            <div class="col-sm-3"><p>ราคาเสนอขายต่อหน่วย:</p></div>
                            <div class="col-sm-9"><p>1,000 บาท</p></div>
                        </div>                        
                        <div class="row">
                            <div class="col-sm-3"><p>สกุลเงิน:</p></div>
                            <div class="col-sm-9"><p>บาท</p></div>
                        </div>                        
                        <div class="row">
                            <div class="col-sm-3"><p>ผู้แทนผู้ถือหุ้นกู้:</p></div>
                            <div class="col-sm-9"><p>ธนาคารกรุงศรีอยุธยา จำกัด (มหาชน)</p></div>
                        </div>                        
                        <div class="row">
                            <div class="col-sm-3"><p>นายทะเบียนผู้ถือหุ้นกู้:</p></div>
                            <div class="col-sm-9"><p>ธนาคารกรุงเทพ จำกัด (มหาชน)</p></div>
                        </div>                        
                        <div class="row">
                            <div class="col-sm-3"><p>อันดับเครดิตของหุ้นกู้ ณ วันเสนอขาย:</p></div>
                            <div class="col-sm-9"><p>หุ้นกู้ได้รับการจัดอันดับความน่าเชื่อถือ A- โดย บริษัท ทริสเรทติ้ง จำกัด เมื่อวันที่ 1 ตุลาคม 2557 ทั้งนี้ ผู้ออกหุ้นกู้จะจัดให้มีการจัดอันดับความน่าเชื่อถือของตราสารจากสถาบันจัดอันดับความน่าเชื่อถือ ที่ สำนักงาน ก.ล.ต. ให้ความเห็นชอบตลอดอายุของหุ้นกู้</p></div>
                        </div>
                    </div>
                    <p><span class="ps-5">นายเกษมให้ลูกค้าลงทุนในตราสารกึ่งหนี้กึ่งทุน (hybrid securities) ที่เป็นหุ้นกู้ด้อยสิทธิที่มีลักษณะคล้ายทุนไถ่ถอนเมื่อเลิกบริษัท ซึ่งผู้ออกหุ้นกู้มีสิทธิเลื่อนชำระดอกเบี้ยโดยไม่มีเงื่อนไขใดๆ ของบริษัทหนึ่งโดยไม่ได้อธิบายความเสี่ยงในการลงทุนตราสารกึ่งหนี้กึ่งทุน (hybrid securities)</span></p>
                    <p><span class="ps-5">กรณีนี้นายเกษมต้องอธิบายให้ลูกค้าเข้าใจการลงทุน ผลตอบแทน และความเสี่ยงของตราสารกึ่งหนี้กึ่งทุน โดยแจ้งความเสี่ยงของหุ้นกู้ดังกล่าวว่าเป็นตราสารกึ่งหนี้กึ่งทุน ซึ่งเป็นหุ้นกู้ที่มีลักษณะคล้ายทุนไถ่ถอนเมื่อเลิกบริษัท ผู้ออกหุ้นกู้มีสิทธิไถ่ถอนหุ้นกู้ก่อนครบกำหนดและมีสิทธิเลื่อนชำระดอกเบี้ยโดยไม่มีเงื่อนไขใดๆ ทำให้ผู้ลงทุนมีความเสี่ยงว่ามีโอกาสที่จะไม่ได้รับเงินลงทุนคืนหรือไม่ได้รับผลตอบแทน เนื่องจากมีข้อกำหนดให้ผู้ออกตราสารมีสิทธิในการเลื่อนหรืองดการชำระหนี้ตามตราสาร หรือมีสิทธิในการเลื่อนหรืองดการจ่ายดอกเบี้ยหรือผลตอบแทนตามตราสาร และมีข้อกำหนดให้ผู้ถือตราสารมีสิทธิได้รับชำระหนี้คืนจากผู้ออกตราสารด้อยสิทธิกว่าเจ้าหนี้ที่เป็นผู้ถือหุ้นกู้ แต่ดีกว่าเจ้าหนี้ที่เป็นผู้ถือหุ้นสามัญของผู้ออกตราสารเพื่อให้ลูกค้าเข้าใจข้อมูลเรื่องการลงทุนและความเสี่ยงในตราสารกึ่งหนี้กึ่งทุน (hybrid securities) และหุ้นกู้นี้เป็นหุ้นกู้ที่ไม่มีการกำหนดอายุจึงเป็นไปได้ที่ผู้ถือหุ้นกู้ดังกล่าวจะไม่ได้รับเงินต้นคืน รวมทั้งผู้ออกหุ้นกู้ยังมีสิทธิที่จะไถ่ถอนหุ้นกู้เมื่อครบกำหนด 5 ปีนับจากวันออกทำให้ผู้ถือหุ้นกู้อาจไม่ได้รับประโยชน์ดอกเบี้ยอีก และในกรณีที่ผู้ถือหุ้นกู้ต้องการขายหุ้นกู้ หุ้นกู้ดังกล่าวอาจมีสภาพคล่องต่ำทำให้ไม่ได้ราคาขายตามที่ผู้ถือหุ้นกู้ต้องการได้</span></p>
                    <p class="fw-bold"><span class="badge text-bg-danger">ตัวอย่าง 2</span> ไม่แจ้งความเสี่ยงตราสารหนี้ที่มีเงื่อนไขการลงทุนซับซ้อน</p>
                    <p><span class="ps-5">นางสาวอังคณาให้คำแนะนำการลงทุนในหุ้นกู้หรือตราสารหนี้ที่ครบกำหนดไถ่ถอนเมื่อมีการเลิกบริษัท (perpetual bond) โดยไม่ได้อธิบายเงื่อนไขข้อกำหนดดังกล่าว ทำให้ลูกค้าไม่ทราบข้อกำหนดและเข้าใจว่าสามารถไถ่ถอนได้เมื่อลูกค้าจำเป็นต้องใช้เงิน</span></p>
                    <p><span class="ps-5">กรณีนี้นางสาวอังคณาต้องอธิบายให้ลูกค้าเข้าใจการลงทุน ผลตอบแทน และความเสี่ยงในหุ้นกู้หรือตราสารหนี้ที่ครบกำหนดไถ่ถอนเมื่อมีการเลิกบริษัท โดยแจ้งความเสี่ยงของหุ้นกู้หรือตราสารหนี้ว่าเงื่อนไขข้อกำหนดดังกล่าว ทำให้มีความเสี่ยงในเรื่องสภาพคล่องในการลงทุน (liquidity risk) ซึ่งลูกค้าไม่สามารถไถ่ถอนหุ้นกู้หรือตราสารหนี้ได้ เมื่อลูกค้าจำเป็นต้องใช้เงิน เพื่อให้ลูกค้าเข้าใจข้อมูลเรื่องการลงทุนและความเสี่ยงในหุ้นกู้หรือตราสารหนี้ที่ครบกำหนดไถ่ถอนเมื่อมีการเลิกบริษัท (perpetual bond)</span></p>
                    <p class="fw-bold"><span class="badge text-bg-danger">ตัวอย่าง 3</span> ไม่แจ้งความเสี่ยงตราสารหนี้ที่มีเงื่อนไขการลงทุนซับซ้อน</p>
                    <p><span class="ps-5">นายวิชัยให้คำแนะนำการลงทุนในหุ้นกู้หรือตราสารหนี้ที่มีอนุพันธ์แฝง โดยไม่ได้อธิบายความเสี่ยงในการลงทุนว่ามีโอกาสที่จะไม่ได้รับเงินลงทุนคืนหรือไม่ได้รับผลตอบแทน ทำให้ลูกค้าเข้าใจผิดและคาดหวังว่าจะได้รับเงินลงทุนคืนพร้อมผลตอบแทนเมื่อครบกำหนด</span></p>
                    <p><span class="ps-5">กรณีนี้นายวิชัยต้องอธิบายให้ลูกค้าเข้าใจการลงทุน ผลตอบแทน และความเสี่ยงในหุ้นกู้หรือตราสารหนี้ที่มีอนุพันธ์แฝงว่ามีโอกาสที่จะไม่ได้รับเงินลงทุนคืนหรือไม่ได้รับผลตอบแทน เนื่องจากหุ้นกู้หรือตราสารหนี้ที่มีอนุพันธ์แฝงมีเงื่อนไขการจ่ายผลตอบแทนที่ซับซ้อน โดยการจ่ายผลตอบแทนของหุ้นกู้หรือตราสารหนี้ดังกล่าวจะขึ้นอยู่กับราคาของสินทรัพย์อ้างอิง ทำให้ผู้ลงทุนมีความเสี่ยงที่จะไม่ได้รับเงินลงทุนคืนหรือไม่ได้รับผลตอบแทนหากราคาของสินทรัพย์อ้างอิงไม่เป็นไปตามที่ผู้ลงทุนคาดหวัง เพื่อให้ลูกค้าเข้าใจข้อมูลเรื่องการลงทุนและความเสี่ยงในหุ้นกู้หรือตราสารหนี้ที่มีอนุพันธ์แฝง</span></p>
                    <p class="fw-bold"><span class="badge text-bg-danger">ตัวอย่าง 4</span> ไม่แจ้งความเสี่ยงตราสารหนี้ที่มีเงื่อนไขการลงทุนซับซ้อน</p>
                    <p><span class="ps-5">นางสาวกัลยาให้คำแนะนำการลงทุนในหุ้นกู้หรือตราสารหนี้ที่มีการจัดอันดับความน่าเชื่อถือต่ำกว่าอันดับที่สามารถลงทุนได้ (non-investment grade bond) หรือไม่มีการจัดอันดับความน่าเชื่อถือ (unrated bond) โดยไม่ได้อธิบายความเสี่ยงของหุ้นกู้หรือตราสารหนี้ว่ามีโอกาสที่จะไม่ได้รับเงินลงทุนคืนหรือไม่ได้รับผลตอบแทนทำให้ลูกค้าเข้าใจผิดว่าลงทุนแล้วจะได้เงินต้นพร้อมผลตอบแทนเหมือนเงินฝากเมื่อครบกำหนด</span></p>
                    <p><span class="ps-5">กรณีนี้นางสาวกัลยาต้องอธิบายให้ลูกค้าเข้าใจการลงทุนและความเสี่ยงในหุ้นกู้หรือตราสารหนี้ที่มีการจัดอันดับความน่าเชื่อถือต่ำกว่าอันดับที่สามารถลงทุนได้หรือไม่มีการจัดอันดับความน่าเชื่อถือ โดยแจ้งความเสี่ยงของหุ้นกู้หรือตราสารหนี้ว่ามีโอกาสที่จะไม่ได้รับเงินลงทุนคืนหรือไม่ได้รับผลตอบแทน เนื่องจากมีความเสี่ยงของผู้ออกตราสารหนี้ (credit risk) และความเสี่ยงจากอัตราดอกเบี้ย (interest rate risk) เพื่อให้ลูกค้าเข้าใจข้อมูลเรื่องการลงทุนและความเสี่ยงในการลงทุนในหุ้นกู้หรือตราสารหนี้ที่มีการจัดอันดับความน่าเชื่อถือต่ำกว่าอันดับที่สามารถลงทุนได้ (non-investment grade bond) หรือไม่มีการจัดอันดับความน่าเชื่อถือ (unrated bond)</span></p>
                    <p class="fw-bold"><span class="badge text-bg-danger">ตัวอย่าง 5</span> ชักชวนให้คำแนะนำการลงทุนในตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้ และภายหลังผู้ออกตราสารหนี้ไม่สามารถชำระหนี้ได้</p>
                    <p><span class="ps-5">นางสายใจ ได้แนะนำลูกค้าให้ลงทุนในตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้ และภายหลังผู้ออกตราสารหนี้ไม่สามารถชำระหนี้ได้ ทำให้ลูกค้าขาดทุน โดยไม่ได้อธิบายให้ลูกค้าเข้าใจว่ามีความเสี่ยงเรื่องผู้ออกตราสารหนี้อาจไม่สามารถชำระหนี้ได้ ทำให้ลูกค้าเข้าใจว่าอย่างไรก็ต้องได้รับเงินลงทุนคืนพร้อมผลตอบแทน</span></p>
                    <p><span class="ps-5">การกระทำของนางสายใจพิจารณาได้ว่า เป็นการไม่ได้อธิบายโดยการให้ความรู้และรายละเอียดเกี่ยวกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนในประเภทที่ประสงค์จะลงทุนหรือทำธุรกรรมแก่ลูกค้า และไม่ได้ให้คำแนะนำลูกค้าอย่างเป็นกลาง (balanced view) ซึ่งมีลักษณะ ข้อดี ข้อจำกัด ผลตอบแทน และความเสี่ยงที่อาจเกิดขึ้นจากการลงทุนหรือทำธุรกรรมที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนดังกล่าว โดยมีเอกสารหรือข้อมูลสนับสนุนการให้คำแนะนำนั้นด้วย และเมื่อเกิดเหตุการณ์ผู้ออกตราสารหนี้ไม่สามารถชำระหนี้ได้ นางสายใจต้องอธิบายถึงผลกระทบที่เกิดขึ้น การดำเนินการของผู้ออกตราสาร เพื่อแก้ไขปัญหาหรือผลกระทบที่เกิดขึ้น สิทธิและหน้าที่ของลูกค้า</span></p>
                    <p><span class="ps-5">นอกจากนี้ ผู้แนะนำการลงทุนต้องอธิบายถึงแนวทางการดำเนินการที่เกี่ยวข้องในกรณีที่ตราสารหนี้ผิดนัดชำระหนี้ ซึ่งมีรายละเอียดดังนี้</span></p>
                    
                    <h4 class="text-danger">การดำเนินการในกรณีที่ตราสารหนี้ผิดนัดชำระหนี้</h4>
                    <p><span class="ps-5">การลงทุนในตราสารหนี้ทำให้ผู้ลงทุนมีสถานะเป็นเจ้าหนี้ของผู้ออกตราสารหนี้ ดังนั้น ความเสี่ยงที่สำคัญที่สุดของการลงทุนในตราสารหนี้ทุกประเภท คือ ความเสี่ยงด้านเครดิต (credit risk หรือ default risk) ซึ่งหมายถึงความเสี่ยงที่ลูกหนี้ (ผู้ออกตราสารหนี้) จะไม่สามารถชำระหนี้ได้ตามที่สัญญาไว้</span></p>
                    <h5 class="text-danger fst-italic">1. การผิดนัดชำระหนี้ (default)</h5>
                    <p><span class="ps-5">การผิดนัดชำระหนี้ หมายถึง การที่บริษัทผู้ออกตราสารหนี้ (issuer) ไม่ปฏิบัติตามข้อสัญญาที่ได้ให้ไว้ต่อเจ้าหนี้ (ผู้ลงทุนซึ่งเป็นผู้ถือตราสารหนี้) การผิดนัดชำระหนี้ตามที่เข้าใจกันโดยทั่วไป ก็คือการที่ผู้ออกตราสารหนี้ไม่ชำระเงินต้น และ/หรือดอกเบี้ยของตราสารหนี้เมื่อถึงกำหนดชำระ หรือชำระไม่ครบตามที่ได้ระบุไว้</span></p>
                    <p><span class="ps-5">นอกจากนี้ การผิดนัดชำระหนี้ หรือ Default ยังอาจมีความหมายครอบคลุมถึงเรื่องอื่นนอกเหนือยังอาจมีความหมายครอบคลุมถึงเรื่องอื่นอกเหนือ จากเรื่องการไม่ชำระเงินด้วย ได้แก่ การที่ผู้ออกหุ้นกู้ไม่ทำตามหน้าที่ที่กำหนดไว้ในข้อกำหนดสิทธิและหน้าที่ของผู้ออกหุ้นกู้ เช่น</span></p>
                    <p><span class="ps-5">(ก) ผู้ออกหุ้นกู้ไม่รักษาอัตราส่วนทางการเงิน (financial ratio) ตามที่ตกลงไว้ในข้อกำหนดสิทธิ เช่น อัตราส่วนหนี้สินต่อทุน อัตราการจ่ายเงินปันผล เป็นตัน</span></p>
                    <p><span class="ps-5">(ข) บริษัทผู้ออกหุ้นกู้นำทรัพย์สินไปให้เป็นหลักประกันแก่เจ้าหนี้รายอื่นทั้งๆ ที่ในข้อกำหนดสิทธิตกลงว่าตนจะไม่นำทรัพย์สินไปก่อภาระหลักประกัน</span></p>
                    <p>ตัวอย่าง หน้าที่ของผู้ออกหุ้นกู้ตามที่ระบุไว้ในข้อกำหนดสิทธิของหุ้นกู้บริษัท ซีพี ออลล์ จำกัด (มหาชน) ครั้งที่ 1/2556</p>
                    <div class="alert alert-light">
                        <ul class="list-unstyled">
                            <li>
                                <p>10. ผู้ออกหุ้นกู้จะดำรงไว้ซึ่งอัตราส่วนของหนี้สินสุทธิต่อส่วนของผู้ถือหุ้น (net debt to equity ratio) ดังต่อไปนี้ โดยคำนวณตามข้อมูลในงบการเงินรวมประจำงวดบัญชีสิ้นสุด ณ วันที่ 31 ธันวาคม ของแต่ละงวดบัญชีที่ผู้สอบบัญชีได้ตรวจสอบแล้ว</p>
                                <ul class="list-unstyled ps-5">
                                    <li>(ก) อัตราส่วนของหนี้สินสุทธิต่อส่วนของผู้ถือหุ้น (net debt to equity ratio) ณ วันที่ 31 ธันวาคม 2558 ไม่เกิน 5:1</li>
                                    <li>(ข) อัตราส่วนของหนี้สินสุทธิต่อส่วนของผู้ถือหุ้น (net debt to equity ratio) ณ วันที่ 31 ธันวาคม 2559 ไม่เกิน 3.5:1</li>
                                    <li>(ค) อัตราส่วนของหนี้สินสุทธิต่อส่วนของผู้ถือหุ้น (net debt to equity ratio) ณ วันที่ 31 ธันวาคม 2560 ไม่เกิน 2.5:1</li>
                                    <li>(ง) อัตราส่วนของหนี้สินสุทธิต่อส่วนของผู้ถือหุ้น (net debt to equity ratio) ณ วันที่ 31 ธันวาคม 2561, 31 ธันวาคม 2562, 31 ธันวาคม 2563, 31 ธันวาคม 2564 และ 31 ธันวาคม 2565 ไม่เกิน 2:1</li>
                                </ul>
                            </li>
                        </ul>
                    </div>
                    <p><span class="ps-5">นอกจากนั้น ยังอาจมีกรณีการผิดสัญญาในลักษณะอื่นๆ ได้อีกซึ่งต้องพิจารณาจากข้อกำหนดสิทธิว่ากำหนดเรื่องใดไว้อย่างไรบ้าง ไม่ว่าจะเป็นการไม่ชำระเงิน หรือการไม่ทำตามหน้าที่ หรือการฝ่าฝืนข้อห้าม</span></p>
                    <h5 class="text-danger fst-italic">2. สิ่งที่บริษัทผู้ออกตราสารหนี้ต้องกระทำเมื่อมีการผิดนัดชำระหนี้</h5>
                    <p><span class="ps-5">หากเกิดการผิดนัดชำระหนี้ (default) บริษัทผู้ออกตราสารหนี้มีหน้าที่ต้องแจ้งให้ผู้ลงทุนและผู้ที่เกี่ยวข้องทราบ<a href="#to1" id="from1">\( \scriptsize ^1\)</a> เช่น สำนักงานคณะกรรมการ ก.ล.ต. ตลาดหลักทรัพย์แห่งประเทศไทย (กรณีบริษัทผู้ออกตราสารหนี้เป็นบริษัทจดทะเบียน) สมาคมตลาดตราสารหนี้ไทย (กรณีตราสารหนี้ขึ้นทะเบียนกับสมาคมตลาดตราสารหนี้ไทย) ผู้แทนผู้ถือหุ้นกู้ เป็นต้น</span></p>
                    <h5 class="text-danger fst-italic">3. สิทธิของผู้ลงทุนในตราสารหนี้เมื่อเกิดเหตุผิดนัดชำระหนี้</h5>
                    <p><span class="ps-5">เนื่องจากผู้ลงทุนในตราสารหนี้อยู่ในฐานะเจ้าหนี้ของบริษัทผู้ออกตราสารหนี้ หากผู้ลงทุนไม่ได้รับชำระหนี้ตามเงื่อนไขที่กำหนด ย่อมมีสิทธิตามกฎหมายที่จะเรียกร้องให้ลูกหนี้ซึ่งก็คือบริษัทผู้ออกตราสารหนี้ดำเนินการชำระหนี้ตามที่กำหนดไว้ในตราสารหนี้ ทั้งนี้ การพิจารณาสิทธิของผู้ลงทุนในเบื้องต้นอาจแยกระหว่างตราสารหนี้ที่มีข้อกำหนดสิทธิและตราสารหนี้ที่ไม่มีข้อกำหนดสิทธิ และสำหรับกรณีหุ้นกู้จะแยกออกเป็นหุ้นกู้ที่มีผู้แทนผู้ถือหุ้นกู้ และหุ้นกู้ที่ไม่มีผู้แทนผู้ถือหุ้นกู้ ดังนี้</span></p>
                    <p><span class="ps-5 text-danger">3.1 กรณีเป็นตราสารหนี้ที่มีข้อกำหนดสิทธิ</span></p>
                    <p><span class="ps-5">การออกหุ้นกู้โดยทั่วไปจะจัดให้มีข้อกำหนดว่าด้วยสิทธิและหน้าที่ของผู้ออกหุ้นกู้และผู้ถือหุ้นกู้ หรือที่เรียกกันโดยทั่วไปว่า "ข้อกำหนดสิทธิ"</span></p>
                    <p><span class="ps-5">ข้อกำหนดสิทธิมีสถานะทางกฎหมายเป็นสัญญาผูกพันผู้ออกหุ้นกู้ โดยจะกำหนดสิทธิและหน้าที่ระหว่างผู้ออกหุ้นกู้และผู้ถือหุ้นกู้ ดังนั้น การพิจารณาว่าเกิดเหตุผิดนัดชำระหนี้ (default) แล้วหรือไม่ หรือสิทธิของผู้ลงทุนมีอย่างไรบ้างจะต้องพิจารณาจากเงื่อนไขที่ระบุไว้ในข้อกำหนดสิทธิเป็นหลัก นอกจากนี้ กลไกการใช้สิทธิของผู้ถือหุ้นกู้ก็อาจแตกต่างกันไปขึ้นอยู่กับว่าในการออกหุ้นกู้นั้นมีการแต่งตั้งผู้แทนผู้ถือหุ้นกู้ (bondholders representative) ด้วยหรือไม่</span></p>
                    <ul class="list-unstyled ps-5">
                        <li>
                            <p>3.1.1 กรณีที่มีผู้แทนผู้ถือหุ้นกู้</p>
                            <p><span class="ps-5">ผู้แทนผู้ถือหุ้นกู้มีหน้าที่กระทำการแทนผู้ถือหุ้นกู้ทุกรายเพื่อประโยชน์ของผู้ถือหุ้นกู้ การให้บริการเป็นผู้แทนผู้ถือหุ้นกู้จะต้องได้รับความเห็นชอบจากสำนักงานคณะกรรมการ ก.ล.ต. และต้องดำเนินการตามมาตรฐานการประกอบวิชาชีพที่สำนักงานคณะกรรมการ ก.ล.ต. กำหนด สำหรับหุ้นกู้ที่มีผู้แทนผู้ถือหุ้นกู้ การใช้สิทธิเรียกร้องที่เกี่ยวกับหุ้นกู้จะต้องกระทำผ่านผู้แทนผู้ถือหุ้นกู้ โดยปกติผู้แทนผู้ถือหุ้นกู้จะจัดให้มีการประชุมผู้ถือหุ้นกู้เพื่อขอมติให้ดำเนินการอย่างใดอย่างหนึ่ง เช่น ขอให้ที่ประชุมมีมติให้หนี้หุ้นกู้ถึงกำหนดชำระทันที ดำเนินการเรียกร้องค่าเสียหาย บังคับหลักประกัน หรือบังคับชำระหนี้ตามข้อกำหนดสิทธิ เป็นต้น นอกจากนี้ ผู้แทนผู้ถือหุ้นกู้มีหน้าที่รวบรวมและแจกจ่ายทรัพย์สินที่ได้รับจากการเรียกร้องค่าเสียหาย บังคับหลักประกัน หรือบังคับชำระหนี้ให้แก่ผู้ถือหุ้นกู้ตามสัดส่วนที่ผู้ถือหุ้นกู้แต่ละคนพึงได้รับ</span></p>
                        </li>
                        <li>
                            <p>ตัวอย่าง ผลของการผิดนัดตามที่ระบุไว้ในข้อกำหนดสิทธิของหุ้นกู้บริษัท พีทีที โกลบอล เคมิคอล จำกัด (มหาชน) ครั้งที่ 1/2557</p>
                            <div class="alert alert-light">
                                <ul class="list-unstyled">
                                    <li>2. เมื่อเกิดการผิดนัดกรณีใดกรณีหนึ่งตามข้อ 11.1 ของข้อกำหนดสิทธิหาก
                                        <ul class="list-unstyled ps-3">
                                            <li>(ก) ผู้แทนผู้ถือหุ้นกู้เห็นสมควร หรือ
                                            </li>
                                            <li>(ข) เมื่อผู้แทนผู้ถือหุ้นกู้ได้รับการร้องขอเป็นหนังสือจากผู้ถือหุ้นกู้ไม่ว่ารายเดียวหรือหลายรายที่ถือหุ้นกู้ หรือถือหุ้นกู้รวมกันไม่น้อยกว่าร้อยละ 50 (ห้าสิบ) ของหุ้นกู้ที่ยังมิได้ไถ่ถอนทั้งหมด หรือ</li>
                                            <li>(ค) หากผู้แทนผู้ถือหุ้นกู้ได้รับมติของที่ประชุมผู้ถือหุ้นกู้ หรือ</li>
                                            <li>(ง) เป็นกรณีตามข้อ 11.1 (จ) หรือ 11.1 (ฉ) ของข้อกำหนดสิทธิ</li>
                                            <li>ผู้แทนผู้ถือหุ้นกู้จะต้องมีหนังสือแจ้งไปยังผู้ออกหุ้นกู้ให้ทำการชำระเงินตันพร้อมด้วยดอกเบี้ยตามหุ้นกู้ที่คำนวณจนถึงขณะนั้นซึ่งถือเป็นอันถึงกำหนดชำระโดยพลันให้แก่ผู้ถือหุ้นกู้ทันที โดยให้ระบุกรณีที่เกิดขึ้นนั้นด้วย ทั้งนี้ ผู้แทนผู้ถือหุ้นกู้จะต้องยืนยันต่อผู้ออกหุ้นกู้ว่าในความเห็นของผู้แทนผู้ถือหุ้นกู้ เหตุการณ์ดังกล่าวทำให้ผู้ออกหุ้นกู้ไม่สามารถปฏิบัติตามเงื่อนไขในข้อกำหนดสิทธินี้ได้และมีผลกระทบอย่างร้ายแรงต่อผลประโยชน์ของผู้ถือหุ้นกู้</li>
                                        </ul>
                                    </li>
                                    <li>3. เมื่อผู้แทนผู้ถือหุ้นกู้ได้มีหนังสือแจ้งไปยังผู้ออกหุ้นกู้ตามข้อ 11.2 ของข้อกำหนดสิทธิแล้ว
                                        <ul class="list-unstyled ps-3">
                                            <li>(ก) ผู้แทนผู้ถือหุ้นกู้จะต้องดำเนินการให้ผู้ออกหุ้นกู้ชำระหนี้ที่ค้างชำระอยู่ตามหุ้นกู้ทั้งหมดโดยเร็วที่สุดเท่าที่จะสามารถกระทำได้ ซึ่งรวมถึงการฟ้องร้องบังคับคดีเอากับผู้ออกหุ้นกู้ด้วยหากสามารถกระทำได้โดยถูกต้องตามกฎหมาย</li>
                                            <li>(ข) ผู้ถือหุ้นกู้แต่ละรายจะมีสิทธิฟ้องร้องบังคับชำระหนี้ตามหุ้นกู้ที่ค้างชำระแก่ตนเองจากผู้ออกหุ้นกู้ได้ด้วยตนเองก็ต่อเมื่อหลังจาก 14 (สิบสี่) วันนับจากวันที่ผู้แทนผู้ถือหุ้นกู้ได้มีหนังสือแจ้งไปยังผู้ออกหุ้นกู้ตามข้อ 11.2 ของข้อกำหนดสิทธิแล้ว ยังไม่มีการชำระหนี้ที่ค้างชำระแก่ตน และขณะที่ผู้ถือหุ้นกู้ ฟ้องคดีนั้นผู้แทนผู้ถือหุ้นกู้ยังมิได้ดำเนินการฟ้องร้องผู้ออกหุ้นกู้ให้ชำระหนี้ที่ค้างชำระ</li>
                                        </ul>
                                    </li>
                                </ul>
                            </div>
                        </li>
                        <li>
                            <p>3.1.2 กรณีไม่มีผู้แทนผู้ถือหุ้นกู้</p>
                            <p><span class="ps-5">หากผู้ออกหุ้นกู้นั้นไม่ได้จัดให้มีผู้แทนผู้ถือหุ้นกู้ การดำเนินการเรียกร้องให้บริษัทผู้ออกตราสารหนี้ชำระหนี้ และ/หรือค่าเสียหายอาจเป็นไปได้ลำบากขึ้น เพราะไม่มีศูนย์กลางซึ่งเป็นผู้ที่มีอำนาจหน้าที่ตามกฎหมายดำเนินการแทนให้แก่ผู้ถือหุ้นกู้ทุกราย ทำให้ผู้ถือตราสารหนี้ต้องเริ่มต้นดำเนินการด้วยตัวเอง ทั้งนี้ โดยปกติข้อกำหนดสิทธิจะระบุให้ผู้ถือหุ้นกู้ลงมติว่าจะดำเนินการอย่างไรต่อผู้ออกหุ้นกู้ที่ผิดนัดโดยอาจต้องรวมตัวกันจัดประชุมเองรวมถึงดำเนินการตามมติของที่ประชุมผู้ถือหุ้นกู้ เช่น ฟ้องร้องต่อศาลเพื่อเรียกร้องให้บริษัทผู้ออกตราสารหนี้ชำระเงินต้นและดอกเบี้ยหรือยื่นคำขอรับชำระหนี้ต่อเจ้าพนักงานพิทักษ์ทรัพย์ (กรณีบริษัทผู้ออกตราสารหนี้ถูกฟ้องเป็นคดีล้มละลาย) หรือเข้าร่วมประชุมเจ้าหนี้เพื่อลงมติให้บริษัทผู้ออกตราสารหนี้เข้าสู่กระบวนการฟื้นฟูกิจการ/แต่งตั้งหรือถอดถอนผู้ทำแผนฟื้นฟูกิจการ</p>
                        </li>
                    </ul>
                    <p><span class="ps-5">ดังนั้น การลงทุนในหุ้นกู้ที่ไม่ได้จัดให้มีผู้แทนผู้ถือหุ้นกู้ ผู้ลงทุนจะต้องตระหนักถึงความเสี่ยงด้านกฎหมายที่อาจจะเพิ่มขึ้นจากการที่ไม่มีผู้ดูแลดำเนินการแทนเมื่อเกิดการผิดนัดชำระหนี้ นอกเหนือจากความเสี่ยงด้านเครดิต</span></p>
                    <p><span class="ps-5 text-danger">3.2 กรณีเป็นตราสารหนี้ที่ไม่มีข้อกำหนดสิทธิ</span></p>
                    <ul class="list-unstyled ps-5">
                        <li>
                            3.2.1 ตั๋วเงิน
                            <p><span class="ps-5">ผู้ลงทุนในตั๋วเงินที่ผิดนัดชำระหนี้ (เช่น ตั๋วแลกเงิน) แต่ละรายมีสิทธิเรียกร้องให้ผู้สั่งจ่าย ผู้รับรอง ผู้รับอาวัล ชำระหนี้ตามหน้าตั๋วเงินได้ โดยจะดำเนินการด้วยตัวเองหรือจะร่วมกับเจ้าหนี้รายอื่นฟ้องร้องเป็นคดีต่อศาลก็ได้ รวมถึงในกรณีล้มละลาย ผู้ลงทุนในตั๋วเงินสามารถยื่นคำขอรับชำระหนี้ในคดีล้มละลาย เข้าร่วมในที่ประชุมเจ้าหนี้ เพื่อลงมติ ในการดำเนินการตามขั้นตอนของกฎหมายว่าด้วยล้มละลาย เช่น การแต่งตั้งผู้ทำแผนฟื้นฟูกิจการ เป็นต้น</span></p>
                        </li>
                        <li>
                            3.2.2 หุ้นกู้ที่ไม่มีข้อกำหนดสิทธิ
                            <p><span class="ps-5">ลักษณะสิทธิและการใช้สิทธิของผู้ลงทุนในตราสารหนี้กลุ่มนี้มีลักษณะเช่นเดียวกับผู้ลงทุนใน ตั๋วเงิน ซึ่งการใช้สิทธิไม่ตกอยู่ภายใต้เงื่อนไขของข้อกำหนดสิทธิ กล่าวคือ ผู้ถือตราสารหนี้สามารถดำเนินการด้วยตัวเองหรือร่วมกับเจ้าหนี้รายอื่นเพื่อดำเนินการใดๆ เช่น ฟ้องร้องต่อศาลเพื่อเรียกร้องให้บริษัทผู้ออกตราสารหนี้ชำระเงินต้นและดอกเบี้ย หรือยื่นคำขอรับชำระหนี้ต่อเจ้าพนักงานพิทักษ์ทรัพย์ (กรณีบริษัทผู้ออกตราสารหนี้ถูกฟ้องเป็นคดีล้มละลาย) หรือเข้าร่วมประชุมเจ้าหนี้ เพื่อลงมติให้บริษัทผู้ออกตราสารหนี้เข้าสู่กระบวนการฟื้นฟูกิจการ/แต่งตั้งหรือถอดถอนผู้ทำแผนฟื้นฟูกิจการ</span></p>
                        </li>
                    </ul>
                    <h5 class="text-danger fst-italic">4. ลำดับการได้รับชำระหนี้คืนของผู้ถือตราสารหนี้</h5>
                    <p><span class="ps-5">หากบริษัทเอกชนผู้ออกตราสารหนี้ประสบปัญหาทางการเงินจนเข้าสู่กระบวนการล้มละลาย ทรัพย์สินของบริษัทจะถูกบังคับชำระหนี้และนำมาขายทอดตลาด เพื่อนำเงินมาชำระคืนเจ้าหนี้ โดยเจ้าหนี้มีประกันหรือผู้ถือตราสารหนี้มีประกันจะได้รับชำระคืนเป็นลำดับแรก ถัดมาจะเป็นเจ้าหนี้สามัญหรือผู้ถือตราสารหนี้ไม่ด้อยสิทธิ ถัดมาจะเป็นเจ้าหนี้ด้อยสิทธิ หรือผู้ถือตราสารหนี้ด้อยสิทธิ เมื่อชำระหนี้เสร็จสิ้นแล้วหากเหลือทรัพย์สินอยู่อีก ในขั้นตอนการชำระบัญชีเพื่อเลิกบริษัทจึงจะนำมาชำระให้แก่ผู้ถือหุ้นบุริมสิทธิ และผู้ถือหุ้นสามัญเป็นลำดับสุดท้ายตามแผนภาพ</span></p>
                    <div class="card border-0"><img src="../../src/images/icbooks/book-4/chapter3/image2-1-a.png" alt="image2-1-a" class="img-fluid m-auto w-75"></div>
                </div>                
                <div id="section2-2">
                    <h3 class="text-danger">ตัวอย่างการให้คำแนะนำการลงทุนในกองทุนรวมที่มีความเสี่ยงสูงและ/หรือมีความซับซ้อน</h3>
                    <p class="fw-bold"><span class="badge text-bg-danger">ตัวอย่าง 1</span> ต้องกระทำการตามขั้นตอนการให้บริการที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนเป็นครั้งแรก</p>
                    <p><span class="ps-5">นายสมชายต้องการให้ลูกค้ามาลงทุนในกองทุนรวมน้ำมันซึ่งเป็นผลิตภัณฑ์ในตลาดทุนที่มีความเสี่ยงสูงหรือมีความซับซ้อนเป็นครั้งแรก และลูกค้าไม่เคยลงทุนในกองทุนรวมที่มีความเสี่ยงสูงและ/หรือมีความซับซ้อนเลย ดังนั้น นายสมชายจึงให้มีการทดสอบความรู้ของลูกค้าเกี่ยวกับการลงทุนหรือการทำธุรกรรมเพื่อประเมินความเหมาะสม ปรากฏว่า ลูกค้าทำแบบทดสอบไม่ผ่านเกณฑ์ความรู้เกี่ยวกับการลงทุนหรือการทำธุรกรรม ลูกค้าจึงไม่สามารถลงทุนได้ แต่นายสมชายได้จัดทำแบบทดสอบแทนลูกค้า และให้ลูกค้าลงทุนในกองทุนรวมน้ำมัน ต่อมาราคากองทุนรวมน้ำมันมีมูลค่าทรัพย์สินสุทธิลดลง ลูกค้าจึงมาต่อว่านายสมชาย ซึ่งนายสมชายอ้างว่า ลูกค้ารับทราบแล้วว่าการลงทุนในกองทุนรวมที่มีความเสี่ยงสูงและ/หรือมีความซับซ้อน อาจมีมูลค่าทรัพย์สินสุทธิลดลงได้ การกระทำของนายสมชายพิจารณาได้ว่าเป็นการไม่ปฏิบัติหน้าที่ด้วยความรับผิดชอบและรอบคอบเยี่ยงผู้ประกอบวิชาชีพ และปฏิบัติต่อผู้ลงทุนทุกรายอย่างเป็นธรรมด้วยความเอาใจใส่ ระมัดระวัง รอบคอบ โดยคำนึงถึงประโยชน์ของผู้ลงทุนเป็นสำคัญ</span></p>
                    <p><span class="ps-5">กรณีนี้นายสมชายต้องไม่ให้ลูกค้าลงทุนกองทุนรวมน้ำมัน ซึ่งเป็นกองทุนรวมที่มีความเสี่ยงสูงและ/หรือมีความซับซ้อน เนื่องจากลูกค้ายังไม่เข้าใจข้อมูลเรื่องการลงทุนและความเสี่ยงในการลงทุนดังกล่าวจนกว่านายสมชายจะสามารถอธิบายให้ลูกค้าเข้าใจในลักษณะและความเสี่ยงที่สำคัญของกองทุนรวมน้ำมันและลูกค้ามีความประสงค์จะลงทุนในกองทุนน้ำมัน รวมทั้งยินยอมลงนามในเอกสารรับทราบความเสี่ยงของกองทุนน้ำมันก่อนการลงทุน</span></p>
                    <p class="fw-bold"><span class="badge text-bg-danger">ตัวอย่าง 2</span> ให้คำแนะนำการลงทุนในกองทุนรวมซับซ้อนว่าไม่กระทบเงินต้น และไม่ได้ให้หนังสือชี้ชวนของกองทุนรวมดังกล่าวแก่ลูกค้าก่อนตัดสินใจลงทุน</p>
                    <p><span class="ps-5">นางสาวจิตตรีให้คำแนะนำการลงทุนในกองทุนรวมตราสารหนี้ที่มีเงื่อนไขให้สัดส่วนการลงทุนส่วนใหญ่สามารถลงทุนในตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้ โดยแจ้งลูกค้าว่าไม่กระทบเงินต้น เนื่องจากเป็นกองทุนรวมตราสารหนี้ ขณะที่กองทุนรวมที่ลูกค้าซื้อเป็นกองทุนรวมที่ไม่ได้คุ้มครองเงินตัน รวมทั้งไม่ได้ให้หนังสือชี้ชวนของกองทุนรวมดังกล่าวแก่ลูกค้าก่อนตัดสินใจลงทุน</span></p>                    
                    <p><span class="ps-5">กรณีนี้นางสาวจิตตรีต้องอธิบายให้ลูกค้าเข้าใจการลงทุน ผลตอบแทน และความเสี่ยงในกองทุนรวมตราสารหนี้ที่ส่วนใหญ่สามารถลงทุนในตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้ เพื่อให้ลูกค้าเข้าใจข้อมูลเรื่องการลงทุนและความเสี่ยงในการลงทุนดังกล่าว และต้องแจกหนังสือชี้ชวนให้ลูกค้าพิจารณาก่อนที่ลูกค้าจะตัดสินใจลงทุน</span></p>
                    <p class="fw-bold"><span class="badge text-bg-danger">ตัวอย่าง 3</span> ไม่แจ้งความเสี่ยงกองทุนที่มีเงื่อนไขการลงทุนซับซ้อน</p>
                    <p><span class="ps-5">นางฝันดีให้คำแนะนำการลงทุนในกองทุนรวมน้ำมันซึ่งเป็นกองทุนรวมที่มีความเสี่ยงสูงและ/หรือมีความซับซ้อนที่มีเงื่อนไขเลิกกองทุน หากมีผลตอบแทนถึงร้อยละ 8 (trigger fund 8%) ของราคาต่อหน่วยลงทุนเริ่มต้น (10 บาท) โดยไม่ได้อธิบายความเสี่ยงของกองทุนรวมว่ามีโอกาสที่กองทุนจะไม่ได้รับผลตอบแทนตามที่กำหนด และอาจมีมูลค่าหน่วยลงทุนที่ลดลงได้ ทำให้ลูกค้าเข้าใจผิดและคาดหวังว่าจะได้รับผลตอบแทนถึงร้อยละ 8</span></p>
                    <p><span class="ps-5">กรณีนี้นางสาวฝันดีต้องอธิบายให้ลูกค้าเข้าใจการลงทุนและความเสี่ยงในกองทุนรวมน้ำมันที่มีเงื่อนไขเลิกกองทุน หากมีผลตอบแทนถึงร้อยละ 8 (trigger fund 8%) ของราคาต่อหน่วยลงทุนเริ่มต้น (10 บาท) ยแจ้งให้ลูกค้าทราบถึงความเสี่ยงของกองทุนรวมว่ามีโอกาสที่จะไม่ได้รับผลตอบแทนตามที่กำหนด และอาจมีมูลค่าหน่วยลงทุนที่ลดลงได้ เพื่อให้ลูกค้าเข้าใจข้อมูลเรื่องการลงทุนและความเสี่ยงในการลงทุนดังกล่าว</span></p>
                    <p class="fw-bold"><span class="badge text-bg-danger">ตัวอย่าง 4</span> ไม่ได้อธิบายโดยการให้ความรู้และรายละเอียดเกี่ยวกับกองทุนรวมที่มีความเสี่ยงสูงและ/หรือมีความซับซ้อน เพื่อให้เกิดความเข้าใจในการลงทุนหรือทำธุรกรรมดังกล่าวให้ชัดเจน</p>
                    <p><span class="ps-5">นางสาวภาวนา ดูแลลูกค้ารายใหญ่และได้แนะนำให้ลงทุนในกองทุนรวมน้ำมัน ซึ่งเป็นกองทุนรวมที่มีความเสี่ยงสูงและ/หรือมีความซับซ้อน โดยไม่ได้อธิบายให้ลูกค้าเข้าใจว่าเป็นการนำเงินไปลงทุนในกองทุนรวมน้ำมันของต่างประเทศ ซึ่งขึ้นอยู่กับการตัดสินใจทำสัญญาซื้อขายล่วงหน้าน้ำมันของผู้จัดการกองทุนรวมน้ำมันของต่างประเทศ ทำให้ลูกค้าเข้าใจว่า ผลตอบแทนขึ้นกับราคาน้ำมันของตลาดโลก และสงสัยว่าราคาน้ำมันขึ้นแล้ว แต่ราคาของกองทุนยังไม่ขยับขึ้นและทำให้ลูกค้าขาดทุนมาโดยตลอด</span></p>
                    <p><span class="ps-5">การกระทำของนางสาวภาวนาพิจารณาได้ว่า ไม่ได้อธิบายโดยการให้ความรู้และรายละเอียด เกี่ยวกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนในประเภทที่ประสงค์จะลงทุนหรือ ทำธุรกรรมให้ลูกค้าทำความเข้าใจในลักษณะผลตอบแทนและความเสี่ยงที่สำคัญของกองทุนน้ำมันดังกล่าว ก่อนการตัดสินใจลงทุน</span></p>
                    <p class="fw-bold"><span class="badge text-bg-danger">ตัวอย่าง 5</span> ชักชวนให้คำแนะนำการลงทุนในกองทุนรวมซึ่งลงทุนในตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้ และภายหลังผู้ออกตราสารหนี้ไม่สามารถชำระหนี้ได้</p>
                    <p><span class="ps-5">นางวันดี ได้แนะนำลูกค้าให้ลงทุนในกองทุนรวมตราสารหนี้ที่มีอันดับความน่าเชื่อถือต่ำกว่าอันดับที่สามารถลงทุนได้ และภายหลังผู้ออกตราสารหนี้ไม่สามารถชำระหนี้ได้ ทำให้ลูกค้าขาดทุน โดยไม่ได้อธิบายให้ลูกค้าเข้าใจว่ามีความเสี่ยงเรื่องผู้ออกตราสารหนี้อาจไม่สามารถชำระหนี้ได้ ทำให้ลูกค้าเข้าใจผิดว่าลูกค้าต้องได้รับเงินลงทุนคืนพร้อมผลตอบแทน</span></p>
                    <p><span class="ps-5">การกระทำของนางสาววันดีพิจารณาได้ว่า ไม่ได้อธิบายโดยการให้ความรู้และรายละเอียดเกี่ยวกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนในประเภทที่ประสงค์จะลงทุนหรือทำธุรกรรมแก่ลูกค้า และไม่ได้ให้คำแนะนำลูกค้าอย่างเป็นกลาง (balanced view) ซึ่งมีลักษณะ ข้อดี ข้อจำกัด ผลตอบแทน และความเสี่ยงที่อาจเกิดขึ้นจากการลงทุนหรือทำธุรกรรมที่เกี่ยวข้องกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อนดังกล่าว โดยมีเอกสารหรือข้อมูลสนับสนุนการให้คำแนะนำนั้นด้วย และเมื่อเกิดเหตุการณ์ผู้ออกตราสารหนี้ไม่สามารถชำระหนี้ได้ นางสาววันดีต้องอธิบายถึงผลกระทบที่เกิดขึ้นกับกองทุน การดำเนินการของบริษัทหลักทรัพย์จัดการกองทุนและผู้ออกตราสาร เพื่อแก้ไขปัญหาหรือผลกระทบที่เกิดขึ้น สิทธิและหน้าที่ของผู้ถือหน่วยลงทุน</span></p>
                </div>
            </div>
            <div id="summary">
                <h1 class="text-danger">บทสรุป</h1>
                <p><span class="ps-5">ผู้แนะนำการลงทุนในตราสารหนี้และกองทุนรวมที่มีความเสี่ยงสูงและ/หรือมีความซับซ้อน ต้องเข้าใจแนวทางการให้คำแนะนำการลงทุนในผลิตภัณฑ์ดังกล่าว ทั้งในกรณีที่ลูกค้าประสงค์จะใช้บริการผลิตภัณฑ์การลงทุนครั้งแรก กรณีที่ผลการทดสอบความรู้ของลูกค้าไม่เหมาะสมกับผลิตภัณฑ์การลงทุน รวมถึงกระบวนการให้บริการเกี่ยวกับผลิตภัณฑ์ในตลาดทุนที่มีความเสี่ยงสูงและ/หรือมีความซับซ้อน เช่น การรับคำสั่งซื้อขายผลิตภัณฑ์ เครื่องมือที่ช่วยอธิบายลักษณะและความเสี่ยงของผลิตภัณฑ์ ช่องทางการขายและให้บริการผลิตภัณฑ์ต่างๆ เป็นต้น นอกจากนี้ ผู้แนะนำการลงทุนควรทราบถึงแนวทางการให้คำแนะนำการลงทุนในผลิตภัณฑ์ที่มีความเสี่ยงสูงและ/หรือมีความซับซ้อนที่เหมาะสม เพื่อให้สามารถนำความรู้ดังกล่าวไปประยุกต์ใช้ในการปฏิบัติหน้าที่ได้อย่างถูกต้องตามประกาศของสำนักงานคณะกรรมการ ก.ล.ต. ต่อไป</span></p>
            </div>
            <div id="reference">
                <small><a href="#from1" id="to1">\(\scriptsize ^1\)</a> ประกาศสำนักงานคณะกรรมการกำกับหลักทรัพย์และตลาดหลักทรัพย์ ที่ สจ. 63/2559 เรื่อง การรายงานการเปิดเผยข้อมูลของบริษัทที่ออกตราสารหนี้ภายหลังจากการเสนอขายตราสารหนี้ ลว. 29 ธันวาคม 2559 ซึ่งกำหนดให้บริษัทผู้ออกตราสารหนี้ต้องรายงานต่อสำนักงานคณะกรรมการ ก.ล.ต. โดยไม่ชักช้า</small>
            </div>
        </div>
    </div>
</body>
</html>
